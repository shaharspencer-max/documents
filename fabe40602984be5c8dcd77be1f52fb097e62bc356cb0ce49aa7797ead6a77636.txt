    עדכון הפצה – פרסום טיוטת חקיקת משנה להערות הציבור                         עדכון הפצה – פרסום טיוטת חקיקת משנה להערות הציבורשלום רב,משרד האוצר עדכן את פרטי ההפצה של טיוטת תקנות הפיקוח על שירותים פיננסיים (קופות גמל) (העברת עמיתים בקרן חדשה מקיפה ממסלול ברירת מחדל לבני 60 ומעלה למסלול המותאם לגילם), התשפ"ה-2025הפרטים שעודכנו:הארכת תום מועד הערות ציבור בשבוע עד ליום 21.10.2025.תקציר:בהתאם להוראות סעיף 20 לחוק הפיקוח על שירותים פיננסיים (קופות גמל), התשס"ה-2005 (להלן – החוק) עובד הזכאי להצטרף כעמית לקופת גמל, לפי כל דין או הסכם רשאי לבחור, בכל עת, כל קופת גמל המיועדת למטרה של קופת הגמל שנקבעה לפי הדין או ההסכם לצורך הפקדת תשלומיו ותשלומי מעבידו, בכפוף להגבלות על צירוף עמיתים שנקבעו בתקנון קופת הגמל. בכלל זה, נקבע בסעיף כי עמית רשאי לבחור את מסלול ההשקעה שבו יושקעו כספיו בקופת גמל מסלולית.כמו כן, בסעיף 23 לחוק נקבע כי עמית רשאי להעביר את כספים מקופת גמל לקופת גמל אחרת, וממסלול השקעה אחד בקופת גמל מסלולית למסלול השקעה אחר באותה קופה, בהתאם להוראות הסעיף. בכלל זה, נקבע בסעיף 23 לחוק כי שר האוצר רשאי לקבוע את המועדים והתנאים בהם עמיתים רשאים להעביר כספים מקופת גמל אחת לקופת גמל אחרת וממסלול השקעה אחד בקופת גמל מסלולית למסלול השקעה אחר באותה קופה.עוד יצוין, כי בחוזר גופים מוסדיים 2022-9-30 "מסלולי השקעה בקופות גמל" (20.12.2022) שפרסם הממונה על שוק ההון, ביטוח וחיסכון, נקבעו הוראות לעניין מסלולי ההשקעה בקופות גמל, לרבות הוראות בדבר הקמת מסלולי ברירת מחדל המותאמים לגיל העמיתים בקופות גמל, ובכלל זה מסלול לעמיתים שגילם 60 ומעלה.במסגרת טיוטת תקנות הפיקוח על שירותים פיננסיים (קופות גמל) (העברת עמיתים במסלולי ברירת מחדל למסלול המותאם לגילם), התשפ"ה-2025 (להלן – התקנות), מוצע לקבוע שלא יתאפשר לעמית שטרם מלאו לו 60 להצטרף למסלול ברירת מחדל לבני 60 ומעלה, וכן לקבוע כי כספיו של עמית שטרם מלאו לו 60 שנכון להיום משקיע במסלול ברירת מחדל לבני 60 ומעלה, שאינו מותאם לגילו יועבר למסלול המותאם לגילו.להשלמת המהלך של תיקון התקנות כאמור, מובאת במקביל טיוטת תקנות הפיקוח על שירותים פיננסיים (קופות גמל) (זקיפת תשואה בקרן פנסיה חדשה מקיפה) (תיקון), התשפ"ה – 2025, במסגרתה מוצע כי ההקצאה של 40% הבטחת תשואה תחול רק לגבי עמיתים בני 60 ומעלה החוסכים במסלול תלוי גיל המותאם לגילם, המסלול הכללי, מסלול הלכה ומסלולי השקעה מתמחים שיאושרו על ידי הממונה.  נודה על קבלת הערותיכם עד ליום כ"ט בתשרי, התשפ"ו 21/10/2025 בשעה 23:59.בכבוד רב,דודי קופליועץ משפטי, משרד האוצרלעיון בפרסום והעברת הערות            לשינויי העדפות הדיוור   להסרה מרשימת הדיוור             