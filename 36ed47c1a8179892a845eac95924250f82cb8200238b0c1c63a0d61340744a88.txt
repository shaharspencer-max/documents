    פרסום תזכיר חוק להערות הציבור                         פרסום תזכיר חוק להערות הציבורשלום רב,משרד האוצר מפרסם את תזכיר חוק התכנית הכלכלית (תיקוני חקיקה ליישום המדיניות הכלכלית לשנת התקציב 2026), התשפ״ו–2025, פרק __': תכנון ובנייהתקציר:התיקון המוצע לחוק התכנון והבנייה , התשכ"ה-1965 (להלן – חוק התכנון והבנייה), כולל מספר תיקונים שנועדו לייעל את הליכי התכנון והרישוי, להגדיל ישימות של תכניות ולתת מענה לחסמים מהותיים בענף הנדל"ן  וכן מוצע תיקון לחוק לקידום הבנייה במתחמים מועדפים (הוראת שעה), התשע"ד-2014. עיקרי התיקונים המוצעים הם כדלקמן:  1. מניעת כפל דיונים וייעול הליכים לעניין הועדה לשמירת הסביבה החופית ( להלן - הולחו"ף), הן באמצעות הסמכת יו"ר הולחו"ף לקבוע כי תכנית טעונה את אישור הולחו"ף והן באמצעות קביעה שהוראות התוספות השנייה לחוק התכנון והבנייה, לא חלות על כל תכנית מיתאר ארצית ותכנית מיתאר מחוזית, ובלבד שהמועצה הארצית ציינה במפורש לגביהן כי החלטתה ניתנה גם לעניין תוספת זו.2. הגדלת היצע יחידות הדיור במסגרת הליכי התכנון באמצעות הרחבת סמכות ועדת המשנה שלפי סעיף 6(ה) לחוק התכנון והבניה כך שתוכל לדון גם בתוכניות שעיקרן, בין השאר, שינוי ייעוד ממסחר (ומסחר ותעסוקה) למגורים וכן הוספת שימוש מגורים במגרשים המיועדים ליעודים כאמור וכן הארכת המועד להגשת התכניות לועדת המשנה האמורה מדצמבר 2026 לדצמבר 2030, ובאמצעות הארכת תוקף החוק לקידום הבנייה במתחמים מועדפים (הוראת שעה), התשע"ד-2014, המאפשר הליכי תכנון יעילים, עד ליום 8  באוגוסט 2028.3.רפורמה בהליכי רישוי הבנייה העברת סמכות למתן היתרי בנייה תואמי תכנית, למורשה להיתר, בבניינים המחויבים בבקרת תוכן וביצוע במכון בקרה, וכן בבניינים ועבודות במורכבות נמוכה, זאת כדי להפחית עומסים מרשויות הרישוי המקומיות. קיצור הליכי רישוי בהתחדשות עירונית, באמצעות פתיחת הליך הרישוי כבר עם הסכמת 60% מבעלי הזכויות בכל מגרש, תוך שמירה על הדרישה להסכמה מלאה כתנאי לקבלת ההיתר. ביטול חובת העסקת "בקר מורשה הגנת הסביבה" במכוני הבקר. והסמכת שר הפנים לקבוע בתקנות מנגנון להסמכת מוסדות להכשרת בקרים, לרבות תנאים למתן או ביטול הכרה ודרכי הפיקוח עליהם. בנוסף מוצע הסדר להליך איחוד וחלוקה בהסכמה בשלב הרישוי.4. הרחבת מנגנוני רישוי מהיר ושיפור תפקוד ועדות עררהרחבת תחולת מנגנון "הרישוי המהיר" כך שיחול על כלל התכניות בסמכות ועדה מקומית הכוללות עד חמישה מגרשים. קביעה כי ועדת הערר לפיצויים ולהיטל השבחה תוכל לשבת במותב של שני חברים, לשם קיצור זמני טיפול והקטנת עומסים.5. הוספת תיקונים מבהירים לעניין סמכות המועצה הארצית ביחס להוראות הסעיפים הנוגעים לפרסום אודות הכנת תכנית ולקביעת הגבלות על מתן היתרים במהלך התקופה שעד להפקדת התכנית (סעיפים 78-77 לחוק התכנון והבניה) ולקביעת הגבלות על מתן היתרים לאחר הפקדת תכנית (בדומה לסעיף 98 לחוק), ולענין סמכות הועדה לתשתיות לאומיות לקביעת הגבלות כאמור לאחר הפקדת תכנית כאמור. יודגש כי מדובר בתיקונים מבהירים בלבד. נודה על קבלת הערותיכם עד ליום כ"ז בכסלו, התשפ"ו 17/12/2025 בשעה 10:00.לתשומת לב: הזמן לקבלת הערות הציבור קוצר ל-9 ימים ו-9 שעותבכבוד רב,דודי קופליועץ משפטי, משרד האוצרלעיון בפרסום והעברת הערות  לצפיה בקובץ תזכיר חוק התכנית הכלכלית (תיקוני חקיקה ליישום המדיניות הכלכלית לשנת התקציב 2026), התשפ״ו–2025, פרק __': תכנון ובנייה            לשינויי העדפות הדיוור   להסרה מרשימת הדיוור             