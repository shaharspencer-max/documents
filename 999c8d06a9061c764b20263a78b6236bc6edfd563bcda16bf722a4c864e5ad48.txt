    פרסום תזכיר חוק להערות הציבור                         פרסום תזכיר חוק להערות הציבורשלום רב,המשרד לשירותי דת מפרסם את תזכיר חוק איסור הונאה בכשרות (תיקון מס' 5), התשפ"ו - 2025תקציר:	ביום 18.11.2021 פורסם ב"רשומות" חוק התוכנית הכלכלית (תיקוני חקיקה ליישום המדיניות הכלכלית לשנות התקציב 2021 ו-2022), התשפ"ב-2021. במסגרת פרק י"ז לחוק האמור, שכותרתו "ייעול מערך הכשרות", תוקן החוק באופן ששינה את המצב המשפטי שהיה קיים לפניו, בין היתר בכך שהוסדרה אפשרות למתן תעודות הכשר גם על ידי גורמים פרטיים (להלן – תיקון מס' 3 או הרפורמה), בהתבסס על תקני כשרות שייקבעו, בין היתר, על ידי רבנים פרטיים.	עובר לתיקון, הסמכות להעניק תעודת הכשר הופקדה בידי גורמים ציבוריים ממלכתיים בלבד - מועצת הרבנות הראשית לישראל או בידי רב שהיא הסמיכה לכך, וכן בידי רב מקומי המכהן במקום שבו נמצא בית האוכל, מקום השחיטה או מקום הייצור של המצרך (לעניין תעודת הכשר בצה"ל הסמכות מסורה לרב הראשי לצבא ההגנה לישראל או רב צבאי שהוא הסמיך לכך). 	מטרת החוק המוצע היא לבטל את הוראות הרפורמה שיש בהן כדי לשנות מאופן הפעלת מערך הכשרות במתכונתו עובר לרפורמה, ולהחזיר את הסמכות למתן תעודות הכשר לגורמים שהיו מוסמכים לכך טרם חקיקת הרפורמה, כך שאופן הפעלת מערך הכשרות שהיה קיים עובר לתיקון האמור, ועדיין ממשיך לפעול במתכונת זו גם כיום (מכוח צווים עליהם חתם השר אשר דחו את התחולה של חלק מסעיפי הרפורמה) - יוותר על כנו. לצד האמור, החוק המוצע מבקש לשמר את הוראות התיקון הנוגעות להיבטים אחרים, כדוגמת סמכויות הפיקוח שהוסדרו למפקחים בתחום ההונאה בכשרות וההסדרה שנערכה לניתוק הזיקה שבין משגיחי הכשרות לבתי העסק המושגחים, לצורך מתן מענה לצו המוחלט שניתן במסגרת פסק הדין בבג"ץ 3336/04 התנועה להגינות שלטונית נ' הרבנות הראשית לישראל (פורסם בנבו), שהורה למדינה לסיים את הטיפול בניתוק הזיקה שבין משגיחי הכשרות לבתי העסק המושגחים עד סוף יוני 2018, ולהתחיל את הפעלתו המלאה עד ל1 לספטמבר 2018.  נודה על קבלת הערותיכם עד ליום כ"ח בחשוון, התשפ"ו 19/11/2025 בשעה 23:59.בכבוד רב,שירי פוגלהיועצת המשפטית, המשרד לשירותי דתלעיון בפרסום והעברת הערות  לצפיה בקובץ תזכיר חוק איסור הונאה בכשרות (תיקון מס' 5), התשפ"ו - 2025            לשינויי העדפות הדיוור   להסרה מרשימת הדיוור             