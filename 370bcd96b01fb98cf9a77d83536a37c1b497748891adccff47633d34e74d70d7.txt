    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד התחבורה והבטיחות בדרכים מפרסם את טיוטת תקנות רישוי שירותים ומקצועות בענף הרכב (תנאים לרישוי מוסכים ומנהלים מקצועיים של מוסכים ולהסמכת בוחנים בבחינות לרישוי של מנהלים מקצועיים והוראות שונות) (תיקון), התשפ"ו - 2025תקציר:במסגרת רפורמה חשובה לאיחוד וצמצום מקצועות בענף הרכב, שהוביל משרד התחבורה והבטיחות בדרכים בשיתוף עם משרד העבודה אגף הכשרות, גורמי השוק והאיגודים המקצועיים, הוחלט על צמצום של מקצועות הרכב לשבעה מקצועות בלבד. החלטה זו התקבלה בעקבות מחקר מעמיק שבוצע, במסגרתו סוכם כי איחוד מקצועות נבחרים תחת קטגוריה אחת יאפשר מתן מענה כולל ויעיל יותר לציבור המגיעים למוסך לטיפול בכלי רכב כך שניתן יהיה לקבל שירות בכמה תחומים  תחת קורת גג אחת.תקנות רישוי שירותים ומקצועות בענף הרכב (מוסכים ומנהלים מקצועיים של מוסכים להסמכת בוחנים בבחינות לרישוי של מנהלים מקצועיים והוראות שונות), תשפ"ב-2022 (להלן – התקנות), אשר נכנסו לתוקף בנובמבר 2022, קובעות כי יונפקו רישיונות חדשים להפעלת מוסך ולניהול מקצועי של מוסך, אשר יאחדו מספר מקצועות למקצוע אחד ולרישיון אחד תוך קביעת מועד פקיעה לחלק מהרישיונות הקיימים ביום 31 בדצמבר 2025. על מנת לקבל רישיון חדש, מסוג הרישיונות החדשים שנקבעו בתקנות, יש לעמוד בדרישות ובתנאים שנקבעו בתקנות, ובכלל זה בין היתר לעבור קורסים מקצועיים והכשרות בתחומים שונים. בשל מלחמת חרבות ברזל שפרצה ביום 7 באוקטובר 2023 והתמשכות תקופת החירום, השתבשו אפשרויות ההסמכה. גיוס משמעותי ומתמשך של אנשי מילואים רבים העוסקים בענף הרכב, פגע במערך החינוך המקצועי ובכלל זה: גיוס מרצים מהמכללות המקצועיות, סגירת מקומות בחינה וירידה משמעותית של כ-61% בנרשמים לקורסים המקצועיים הנדרשים לצורך השלמה למקצועות החדשים בתקופת המלחמה, וזאת ע"פ נתונים שנשלחו למשרדנו מאגף ההכשרות שבמשרד העבודה.  מבדיקת גורמי המקצוע במשרד התחבורה והבטיחות בדרכים עולה כי קיימים כ-3,000 בעלי מקצוע שטרם השלימו את תהליך ההסמכה עקב סיבות הקשורות למלחמה. המקצועות המדוברים מהווים את עמוד השדרה של תפקוד המוסכים בישראל. רוב המוסכים מבססים את פעילותם העיקרית על מקצועות אלו, מה שהופך אותם לקריטיים להמשך קיום הענף. במטרה לאפשר לכמה שיותר בעלי מוסכים להמשיך ולהשתלב בהצלחה בענף המתחדש, להבטיח את המשכיות הפעילות ולמנוע נזק כלכלי וחברתי נרחב, מבוקש במסגרת תיקון זה להאריך תוקף רישיונות בשנה, קרי לדחות את "מועד הפקיעה" בשנה. תקופה זו חיונית כדי לאפשר לבעלי מקצוע להשלים את הלימודים הנדרשים ולהתאים את עצמם לדרישות החדשות.במסגרת תקנות אלה, מוצע לתקן בהוראת שעה את תקנה 11 לתקנות, כך שרשיונות שיפורטו להלן לעניין הפעלת מוסך ולעניין ניהול מקצועי של מוסך, שתוקפם נקבע  עד ליום י"א בטבת התשפ"ו (31 דצמבר 2025) (להלן – יום הפקיעה) יוארך בשנה, קרי עד ליום כ"א בטבת התשפ"ז (31 דצמבר 2026) (להלן – יום הפקיעה הנוסף).במסגרת התיקון דנן הרישיונות לסוגי המוסכים להלן: מספר הפרט בתוספת הראשונה לתקנותסימול הרישיוןסוג הרישיון1010/020רישיון להפעלת מוסך מכונאות רכב בנזין או מוסך מכונאות רכב דיזל;3021רישיון להפעלת מוסך מכונאות משאיות ואוטובוסים7030רישיון להפעלת מוסך חשמלאות רכב8070רישיון להפעלת מוסך תיקון מרכבים9080רישיון להפעלת מוסך תיקון מסגרות רכב10090רישיון להפעלת מוסך תיקון קפיצים11100רישיון להפעלת מוסך צבעות רכב28195רישיון להפעלת מוסך לתיקון וכיוון של מתלים ברכב30205רישיון להפעלת מוסך לתיקון ושירות למזגני אויר ברכב;31206רישיון להפעלת מוסך לתיקון תיבות הילוכים  נודה על קבלת הערותיכם עד ליום כ בכסלו, התשפ"ו 10/12/2025 בשעה 23:59.בכבוד רב,יעל כהןיועצת משפטית, משרד התחבורה והבטיחות בדרכיםלעיון בפרסום והעברת הערות  לצפיה בקובץ טיוטת חקיקת משנה  לצפיה בקובץ ria            לשינויי העדפות הדיוור   להסרה מרשימת הדיוור             