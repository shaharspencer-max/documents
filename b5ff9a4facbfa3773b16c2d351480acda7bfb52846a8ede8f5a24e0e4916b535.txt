    עדכון הפצה – פרסום טיוטת חקיקת משנה להערות הציבור                         עדכון הפצה – פרסום טיוטת חקיקת משנה להערות הציבורשלום רב,משרד הכלכלה והתעשייה עדכן את פרטי ההפצה של טיוטת צו היבוא והיצוא (פיקוח על יצוא טובין, שירותים וטכנולוגיה דו-שימושיים)(תיקון התוספת לחוק) התשפ"ו-2025הפרטים שעודכנו:צורף דו"ח הערכת השפעת הרגולציהתקציר:צו היבוא והיצוא (פיקוח על יצוא טובין, שירותים וטכנולוגיה דו-שימושיים), תשס"ו-2006 (להלן: "הצו"), נועד להסדיר את יצואם של טובין, שירותים וטכנולוגיות המיועדים לשימוש אזרחי, אך עלולים לשמש גם למטרות צבאיות או למטרות טרור. מטרת הצו היא הטלת פיקוח על הייצוא מישראל של טובין וטכנולוגיה המפורטים ברשימה ועל ייצוא מישראל של שירותים הקשורים לטובין כאמור, כחלק ממאמצי ישראל לסייע בשמירת השלום בעולם ויציבותו על ידי הגברת האחריות הבין-לאומית בייצוא טובין, טכנולוגיה ושירותים דו-שימושיים, הצו מחייב קבלת רישיון יצוא מראש מאת אגף הפיקוח על היצוא הדו-שימושי במשרד הכלכלה והתעשייה עבור הפריטים המנויים ברשימה שבתוספת לצו. אחת מהקטגוריות שבתוספת, פרק ביטחון המידע (Information Security), מפנה את הפיקוח בנושא זה לצו הפיקוח על מצרכים ושירותים (עיסוק באמצעי הצפנה), התשל"ה-1974 (להלן: "צו הצופן"). צו זה מסדיר את הפיקוח על כל אמצעי הצפנה ונמצא באחריותו ובטיפולו של משרד הביטחון. בימים אלו, משרד הבטחון מקדם את ביטול צו הצופן.לאור זאת, מטרת הצו המוצע היא לתקן את התוספת המפרטת את רשימת הטובין הדו-שימושיים המפוקחים, כך שיימחק פרק ביטחון המידע (Information Security) מתחולת הצו וההתייחסות לצו הצופן כפי שהוא קיים כיום, באופן שישמר את המצב הרגולטורי הקיים היום, שבו חלקו של משרד הכלכלה והתעשייה בתחום הוא זניח עד כדי לא קיים.החלת פיקוח על טובין הכלולים כיום בצו הצופן, מחייבות תשומות שלא נמצאות כיום בידי המשרד וישנו חשש כי בתנאים הקיימים הנטל הרגולטורי על התעשיה יעלה על התועלת בפיקוח על התחום.*נוסף דוח הערכת השפעות רגולציה נודה על קבלת הערותיכם עד ליום י"ב בכסלו, התשפ"ו 2/12/2025 בשעה 23:59.בכבוד רב,גלית יעקובובהיועצת המשפטית, משרד הכלכלה והתעשייהלעיון בפרסום והעברת הערות  לצפיה בקובץ אחר  לצפיה בקובץ טיוטת חקיקת משנה  לצפיה בקובץ ria            לשינויי העדפות הדיוור   להסרה מרשימת הדיוור             