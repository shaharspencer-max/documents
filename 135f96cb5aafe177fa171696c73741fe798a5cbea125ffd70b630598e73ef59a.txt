    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,המשרד לשירותי דת מפרסם את טיוטת תקנות שירותי הדת היהודיים (ניהול מועצות) (תיקון), התשפ"ו - 2025תקציר:מטרת התקנות לפשט ולייעל את אופן ניהול המועצות הדתיות. מוצע להפחית את חובת כינוס ישיבות מליאת המועצה הדתית לישיבה אחת בכל שלושה חודשים (רבעון) בלבד במקום החובה כיום לכנס ישיבה בכל חודש. זאת משום שאין הצדקה לקביעת חובה לכינוס ישיבה מדי חודש שכן מספר הנושאים העומדים על סדר יומה של המועצה הדתית מצומצם יחסית וקיום ישיבה אחת ברבעון מאפשרת התנהלות תקינה של המועצה ונותנת מענה מספק לצרכים האמיתיים של המועצה. עוד מוצע להסדיר את תקנה 26א לתקנות אשר הותקנה כהוראת שעה בשנת 2004 (מאז תוקפה הוארך מדי שנה) ולתקנה כתקנה קבועה אך גם לתקן את נוסחה באופן שבמקרה בו לא חודש הרכב המועצה הדתית ואף לא מונו ממונים על ידי השר לניהולה – אזי משימת ניהול המועצה הדתית (בסמכויות מצומצמות בלבד לצורך שמירה על תפקוד שוטף מינימלי של המועצה הדתית) – יוטל על ממונה בעל סמכות הכרעה במועצה דתית אחרת בעל מאפיינים דומים (עד לחידוש הרכב המועצה או מינוי ממונים לניהולה) וזאת במקום להטיל את התפקיד על מזכיר המועצה, שכן ישנה מורכבות בניהול המועצה באופן זמני ע"י המזכיר.  נודה על קבלת הערותיכם עד ליום כ"ט בטבת, התשפ"ו 18/1/2026 בשעה 23:59.בכבוד רב,שירי פוגלהיועצת המשפטית, המשרד לשירותי דתלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             