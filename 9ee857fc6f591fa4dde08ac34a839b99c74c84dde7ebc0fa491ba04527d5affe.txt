    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד האוצר מפרסם את טיוטת צו תעריף המכס והפטורים ומס קנייה על טובין (הוראת שעה מס'...), התשפ"ו-2025תקציר:חיטה מסווגת בפרט 10.01 לתוספת הראשונה לצו תעריף המכס והפטורים ומס קנייה על טובין, התשע"ז-2017 (להלן- צו התעריף) ומוטל עליה מכס בגובה 50%. בתוספת השלישית לצו בתעריף קבועה מכסה המאפשרת לייבא חיטה בפטור ממכס מכל מדינות WTO בהיקף של 2 מיליון טון בשנה. על פי רוב מכסה זו נותנת מענה לכלל הייבוא של חיטה, ובהתאם אין ייבוא של חיטה במכס מלא. בתקופה האחרונה חל גידול בביקוש לייבוא של חיטה, כך שסך הייבוא לישראל בשנת 2025 צפוי לעלות על 2 מיליון טון. הגידול נובע בין השאר משני טעמים מרכזיים. ראשית, במהלך השנים 2024 ו-2025 הייתה בישראל בצורת אשר צמצמה באופן דרסטי את הייצור המקומי של חיטה. כתוצאה מכך נדרש ייבוא נוסף של חיטה לישראל כדי לוודא שלא נוצר מחסור בשוק הישראלי בחיטה ובמספוא. בנוסף, בשנת 2025 חלה ירידה משמעותית ביבוא של תירס לישראל. הסטת הביקושים ביבוא לישראל מתירס למספוא לחיטה למספוא גרמה לביקוש מוגבר ליבוא של חיטה לישראל בשנת 2025. על מנת למנוע מחסור בחיטה בישראל ועל מנת שלא לייקר מצרך יסוד חשוב זה, מוצע להגדיל את המכסה ליבוא של חיטה בפטור ממכס בשנת 2025 בחמישה אחוזים בלבד המהווים 100,000 טון נוספים, כך שתעמוד על 2,100,000 טון. יובהר כי צו זה מוצע לאור הנסיבות המקומיות שתוארו לעיל שגרמו לעלייה ביבוא חיטה לישראל בשנת 2025, ומשכך תוקפו של הצו המוצע הוא עד סוף שנת 2025. יצוין בהקשר זה כי חיטה היא מוצר ייחודי לגביו כמעט כל האספקה המקומית היא מייבוא ולא מייצור מקומי, ותשלום של המכס המוטל עליה עלול לייקר לצרכנים את המוצרים הנגזרים ממנה. נודה על קבלת הערותיכם עד ליום י"א בחשוון, התשפ"ו 2/11/2025 בשעה 09:00.לתשומת לב: הזמן לקבלת הערות הציבור קוצר ל-3 ימים ו-10 שעותבכבוד רב,דודי קופליועץ משפטי, משרד האוצרלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             