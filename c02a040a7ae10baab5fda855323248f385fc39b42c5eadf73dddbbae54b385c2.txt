    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד המשפטים מפרסם את טיוטת תקנות הפרות תעבורה מינהליות (סדרי דין בערעור), התשפ"ו-2026תקציר:חוק הפרות תעבורה מינהליות, התשפ"ד-2024 (להלן – חוק הפרות תעבורה או החוק) עבר קריאה שנייה ושלישית בכנסת ביום 25 ביולי 2024 ופורסם בספר החוקים של מדינת ישראל ביום 7 באוגוסט 2024. חוק הפרות תעבורה קובע כי עבירות תעבורה מסוג "ברירת משפט", המנויות בתוספת הראשונה לחוק, הן הפרות תעבורה אשר תטופלנה בהליך מִנהלי ולפי כללי המשפט המִנהלי, תחת המשפט הפלילי, והכול כפי הקבוע בחוק. פרק ה' לחוק אשר כותרתו "הקמת בית דין לתעבורה, ערר וערעור" מקים בית דין לתעבורה אשר ידון בעררים שיוגשו על הפרות תעבורה לפי החוק. בית הדין לתעבורה הוא בית דין מינהלי לפי חוק בתי דין מינהליים, התשנ"ב-1992 והוא יפעל תחת משרד המשפטים. לפי סעיף 24 לחוק על החלטה סופית של בית דין לתעבורה בערר ניתן לערער בזכות לבית משפט שלום לענייני תעבורה ועל החלטה אחרת של בית דין לתעבורה ניתן לערער ברשות לבית משפט שלום לענייני תעבורה; בתוך כך נקבע כי ערעור בעניין הפרת תעבורה שהקנס בגינה הוטל על-ידי מפקח מטעם רשות מקומית יוגש לבית משפט לענינים מקומיים ואם אין כזה – לבית משפט השלום. סעיף 38(א)(1) לחוק מסמיך את שר המשפטים להתקין תקנות בעניין סדרי הדין בערעור לבית משפט שלום לענייני תעבורה, וכך קובע הסעיף – "סדרי הדין בערעור לבית משפט שלום לענייני תעבורה; סדרי הדין בערעור כאמור יהיו במתכונת דומה לסדרי הדין הנהוגים בבית משפט לעניינים מינהליים בהתאם להוראות חוק בתי משפט לעניינים מינהליים, התש"ס-2000, בשינויים שיקבע השר, באופן שיבטיחו סעד מהיר ויעיל תוך אפשרות לקיום בירור עובדתי ככל שהדבר דרוש". על רקע האמור תכליתן של התקנות המוצעות לקבוע את סדרי הדין בערעור לפי סעיף 24 לחוק הפרות תעבורה. סדרי הדין המוצעים מבוססים על פרק הערעור המינהלי הקבוע בתקנות בתי משפט לענינים מינהליים (סדרי דין), התשס"א-2000. נודה על קבלת הערותיכם עד ליום ל בשבט, התשפ"ו 17/2/2026 בשעה 23:59.לתשומת לב: הזמן לקבלת הערות הציבור קוצר ל-14 ימים ו-6 שעותבכבוד רב,גיל לימוןהמשנה ליועץ המשפטי לממשלה (משפט ציבורי-מינהלי), משרד המשפטיםלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             