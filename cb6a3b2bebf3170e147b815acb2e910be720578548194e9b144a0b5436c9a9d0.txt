    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד המשפטים מפרסם את טיוטת צו המשטרה (קביעת גוף ציבורי לפי פרק שני1), התשפ"ו-2025תקציר:פרק שני1 לפקודת המשטרה [נוסח חדש], תשל"א- 1971 (להלן: הפקודה) קובע הסדרים לעניין מערכות צילום מיוחדות אשר מצלמות במרחב הציבורי והן בעלות יכולת טכנולוגית לזיהוי חד-ערכי של חפץ בזמן אמת. הסדרים אלו מאפשרים, בין היתר, העברת מידע שנאגר במערכות הצילום המיוחדות לגופים ציבוריים, המוגדרים בפקודה, לתכליות הקבועות בה. פיסקה (8) להגדרת "גוף ציבורי" שבסעיף 10א לפקודה מסמיך את שר המשפטים, באישור הוועדה לביטחון לאומי של הכנסת, לקבוע בצו גוף אחר, מעבר לגופים המפורטים בפיסקאות (1) עד (7) להגדרה. מטרת צו זה לקבוע את אגף מס הכנסה ומיסוי מקרקעין ואגף המכס ומס ערך מוסף ברשות המסים כגוף ציבורי לשם קבלת מידע מערכת LPR שהמשטרה מציבה, מפעילה ועושה בהן שימוש טכנולוגי לפי תקנות המשטרה (מערכת צילום מיוחדת המזהה לוחיות רישוי של כלי רכב – מערכת LPR), תשפ"ד-2024 וכן לקבוע את הנושאים עליהם ידווחו שר האוצר ורשות המסים לוועדה לביטחון לאומי של הכנסת וליועץ המשפטית לממשלה. נודה על קבלת הערותיכם עד ליום י"ב בטבת, התשפ"ו 1/1/2026 בשעה 23:59.בכבוד רב,שרון אפקמנהל מערך ייעוץ וחקיקה, המשנה ליועצת המשפטית לממשלה, משרד המשפטיםלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             