    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד האוצר מפרסם את טיוטת צו תעריף המכס והפטורים ומס קנייה על טובין (הוראת שעה מס' 3), התשפ"ה-2025 (תיקון), התשפ"ו-2025תקציר:עד שנת 2020 חל מכס בגובה 140-160% על חמאה שיובאה לישראל. לאור מחסור שהיה קיים בישראל בחמאה, המכס על חמאה בוטל כהוראת שעה מיום 3 במרס 2020. ביטול המכס על חמאה שולחנית חל באופן קבוע מיום 1 בינואר 2022, אולם ביטול המכס על חמאה באריזות של מעל 1 ק"ג נקבע במסגרת הוראות שעה, כאשר האחרונה שבהן בתוקף עד ליום 31 בדצמבר 2025. לאור רמת המחירים הגבוהה של חמאה, המשקפת חוסר התאמה בין ההיצע לביקוש בשוק מוצרי החמאה לתעשייה לפני ביטול המכס, ולאור ההשפעות החיוביות שנצפו בשנים האחרונות בעקבות הורדת המכס בהיבט של הבטחת רציפות באספקה – מוצע להאריך את הפטור ממכס על חמאה במסגרת הוראת שעה שתוקפה עד לסוף שנת 2026. יצוין כי אושרה החלטת ממשלה מס' 3590 שעניינה רפורמה מבנית במשק החלב במסגרת שינויים מבנים לתכונית הכלכלית לשנת 2026. במסגרת החלטה זו, נקבע כי שר האוצר יתקן את צו תעריף המכס והפטורים ומס קנייה על טובין, התשע"ז-2017 כך שהחל מיום 1 בינואר 2027 יבוטל לחלוטין המכס בפרטי המכס מ- 04.01 עד 04.06, וזאת על מנת שהשוק הישראלי ייפתח לתחרות מול כלל הספקים הבינלאומיים, בהתאם להתחייבויות הסחר של מדינת ישראל ולכללי ה־ WTO. מכאן שהפטור מוצע בצו זה לשנה אחת בלבד אשר במהלכה צפויה להתקבל תמונה ברורה יותר לגבי התקדמות יתר הצעדים שמשפיעים על משק החלב, לרבות על החמאה וכך תתאפשר בחינה לקביעת פטור קבוע ממכס. נודה על קבלת הערותיכם עד ליום ט בטבת, התשפ"ו 29/12/2025 בשעה 23:59.לתשומת לב: הזמן לקבלת הערות הציבור קוצר ל-14 ימים ו-12 שעותבכבוד רב,דודי קופליועץ משפטי, משרד האוצרלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             