    פרסום תזכיר חוק להערות הציבור                         פרסום תזכיר חוק להערות הציבורשלום רב,משרד האוצר מפרסם את תזכיר חוק התכנית הכלכלית (תיקוני חקיקה ליישום המדיניות הכלכלית לשנת התקציב 2026), התשפ"ו-2025, פרק __': גיוון שיטות העסקה במשטרת ישראלתקציר:משטרת ישראל מעסיקה שוטרים רבים – כ-30,000 שוטרים, המועסקים ברובם המכריע במתכונת של "דרוג – דרגה". חוסר הדיפרנציאליות והגמישות הניהולית הכרוכה בהעסקה באמצעות מסלול עיקרי אחד בלבד, לא תואם את הצורך של הארגון – לגייס ולשמר כח אדם איכותי במקצועות מגוונים ולמטרות שונות. לדוגמא, ברבים מהמקצועות נדרשים יכולות וכישורים אשר משתנים בקצב גבוה בשל התפתחות טכנולוגית מואצת או בשל השיקולים הייחודיים של הארגון. כמו כן, לחלק מהמקצועות ביקוש גבוה בשוק הפרטי, באופן שמעלה את הצורך במסלול עם שכר תחרותי.במקביל, משטרת ישראל נדרשת לגייס כוח אדם איכותי למקצועות המתאימים לתקופות העסקה שאינן לטווח ארוך, בשל הקצב הגבוה בו משתנים היכולות והכישורים הנדרשים בהם, בין בשל התפתחות טכנולוגית מואצת ובין בשל השיקולים הייחודיים של שירותי הביטחון. נוסף על כך יש מקצועות שבהם נדרש כוח אדם בעל ניסיון משמעותי או השכלה רחבה (כגון: פסיכולוגיה) שיכולת המעבר מהם למקצועות אחרים בתוך המשטרה נמוכה יחסית, וכן מקצועות אשר המגמות בשוק העבודה האזרחי לגביהם מעידות על יכולת התניידות גבוהה לצד שכר גבוה. בעבור מקצועות מסוימים, המודל של תגמול פנסיוני בעתיד (בעבור התקופה שבין גיל הפרישה המוקדמת במשטרה לבין הגיל שבו ניתן לפרוש לפי חוק גיל פרישה) סותר את המגמות העכשוויות בשוק העבודה בהן עובדים רבים לא נשארים במקום עבודה אחד בלבד עד יציאתם לגמלאות. מוצע לתקן את פקודת המשטרה ולהסמיך את השר לביטחון לאומי, בהסכמת שר האוצר ובהתייעצות עם המפקח הכללי של משטרת ישראל, לקבוע תקנות לעניין העסקת שוטר בחוזה מיוחד. לצד זאת, מוצע להסמיך את שר האוצר, בהסכמת השר לביטחון לאומי ולבקשת המפקח הכללי של משטרת ישראל, לקבוע בצו רשימת מקצועות אשר ככלל, השוטרים שיחלו לעבוד בהם לאחר הוספת המקצועות למסלול, יועסקו במסלול שאינו מזכה בתשלום קצבת גישור. נודה על קבלת הערותיכם עד ליום כ"ז בכסלו, התשפ"ו 17/12/2025 בשעה 10:00.לתשומת לב: הזמן לקבלת הערות הציבור קוצר ל-9 ימים ו-12 שעותבכבוד רב,דודי קופליועץ משפטי, משרד האוצרלעיון בפרסום והעברת הערות  לצפיה בקובץ תזכיר חוק התכנית הכלכלית (תיקוני חקיקה ליישום המדיניות הכלכלית לשנת התקציב 2026), התשפ"ו-2025, פרק __': גיוון שיטות העסקה במשטרת ישראל            לשינויי העדפות הדיוור   להסרה מרשימת הדיוור             