    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד האוצר מפרסם את טיוטת תקנות שירות המדינה (גימלאות) (קצבת גישור לעובדי ביטחון חדשים של המוסד למודיעין ולתפקידים מיוחדים), התשפ"ה-2025תקציר:תיקון מס' 44 לחוק שירות המדינה (גמלאות) [נוסח משולב], התש"ל-1970 (להלן – חוק הגמלאות) קבע כי עובדים חדשים במוסד למודיעין ולתפקידים מיוחדים (להלן – המוסד) ובשירות הביטחון הכללי (להלן – השירות, וביחד – שירותי הביטחון) יבוטחו בהסדר פנסיה צוברת במקום בהסדר פנסיה תקציבית, וזאת בדומה לתיקון מס' 41 לחוק הגמלאות שהחיל זאת על יתר עובדי המדינה. במסגרת תיקון מס' 44 האמור נוסף סעיף 108ז לחוק הגמלאות הקובע כי שר האוצר, באישור ועדת הכספים של הכנסת ובהתייעצות עם השר הממונה על שירות הביטחון, יקבע הוראות בעניינים הנוגעים לביטוח הפנסיוני של עובדי ביטחון חדשים, ובכלל זה תשלום קצבה למי שפרש לפני גיל פרישה, כהגדרתו בחוק גיל פרישה, התשס"ד-2004 (להלן – קצבת גישור).ככלל, זכאות לקצבת פרישה למבוטחים בפנסיה צוברת מקופת גמל לקצבה, מוקנית לעמיתי הקופה החל מגיל פרישה לפי חוק גיל פרישה או מוקדם יותר (ולא לפני גיל 60), לפי בחירתו של העמית. תכליתה של קצבת הגישור היא לגשר על פרק הזמן שבין פרישתם של עובדי שירותי הביטחון, שככלל פורשים בגיל צעיר יותר מאשר יתר העובדים במשק לאור מאפייני השירות הייחודיים בשירותי הביטחון, לבין המועד בו יקבלו קצבה מקופת הגמל לקצבה בה הם עמיתים. מעצם טיבו של הסדר לתשלום קצבת הגישור, המשולמת מטעם המעסיק ולא על בסיס הפרשות שצבר העובד, ההשלכות האקטואריות של הסדר זה כבדות משקל, ומשכך עוגנה בחקיקה ראשית סמכות השרים הרלוונטיים באישור ועדות של הכנסת לקבוע את התנאים לזכאות לקצבת הגישור, מועדי הזכאות וכן את שיעורי קצבת הגישור.בין גורמי הממשלה הנוגעים בדבר התקיימו עשרות רבות של דיונים לאורך השנים לגיבוש מנגנון מוסכם לגישור, כאשר בסופו של דבר משרד האוצר חתם מול צה"ל על סיכום בשנת 2015, אשר תוקן בסיכום עקרונות מפורט בשנת 2023, ומול המוסד על סיכום מפורט בשנת 2022 (להלן –­ סיכום 2022). לאחרונה, ביום 12 במרץ 2025, נחתם סיכום דומה מול השירות (להלן – סיכום 2025). על בסיס סיכום 2022 וסיכום 2025 גובשו תקנות אלו.   נודה על קבלת הערותיכם עד ליום י בחשוון, התשפ"ו 1/11/2025 בשעה 23:59.בכבוד רב,דודי קופליועץ משפטי, משרד האוצרלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             