    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,המשרד להגנת הסביבה מפרסם את טיוטת תקנות גנים לאומיים, שמורות טבע, אתרים לאומיים ואתרי הנצחה (אגרות כניסה לגנים, לשמורות ולאתרים לאומיים),  (תיקון), תשפ"ו-2025תקציר:הרשות לשמירת הטבע והגנים הלאומיים (להלן: "הרשות") הינה הגוף הסטטוטורי המופקד מכוח חוק גנים לאומיים, שמורות טבע, אתרים לאומיים ואתרי הנצחה, התשנ"ח-1998 על פיתוחם, טיפוחם, ניהולם, הסדרתם והחזקתם של שמורות הטבע והגנים הלאומיים.לשם ביצוע תפקידיה של הרשות כאמור לעיל, גובה הרשות אגרות כניסה לשמורות הטבע ולגנים הלאומיים מכוח סמכותה הקבועה בסעיף 9 לחוק גנים ושמורות, ובהתאם לאתרים ולשיעורים הקבועים בתקנות גנים לאומיים, שמורות טבע, אתרים לאומיים ואתרי הנצחה (אגרות כניסה לגנים, לשמורות ולאתרים לאומיים), תשנ"ח-1998.הרשות שוקדת על פיתוח שמורות טבע וגנים לאומיים חדשים לצד שדרוג אתרים קיימים לטובת כלל הציבור. עבודות הפיתוח מתמשכות לרוב על פני מספר שנים וכוללות את עבודות התכנון והביצוע. בכל שנה הרשות פותחת לציבור אתרים חדשים, שרובם קולטים קהל ללא תשלום ובחלקם הרשות נדרשת לגבות אגרת כניסה כדי לממן ולשאת בהוצאות התפעוליות הרבות של האתר.בעת האחרונה, ולאחר מספר שנים של עבודות תכנון ופיתוח, סיימה הרשות עבודות פיתוח של שלושה אתרים חדשים נוספים שבהם נדרש לגבות מציבור המבקרים אגרת כניסה כדי לממן את ההוצאות התפעוליות. אתרים אלה הם עין יהודה, צבעי מכתש הרמון ומרכז המבקרים להצלת צבי הים. בנוסף, סיימה הרשות עבודות שדרוג ופיתוח לצורך שיפור חוויית המבקר לארבעה אתרים קיימים, חמת טבריה, עין אפק, יהודיה, סביב חומות ירושלים וכן בחניון הלילה בגן הלאומי אשקלון, פיתוח ושדרוג המצדיקים ביצוע עדכון והתאמת אגרות הכניסה לאתרים הללו. לאור האמור, ולשם שמירה על האיזון התקציבי של האתרים האמורים  מוצע לתקן את התקנות הקיימות בהקדם.בנוסף, מוצע לתקן בחלק ב' לתוספת הראשונה לתקנות שהוא החלק העוסק בחניוני הלילה את גובה ההנחה לקבוצות. מוצע לעגן הנחה לקבוצות כבר מ-30 לנים, חלף כמות הלנים המינימלית הקבועה כיום על 300 ולצמצם את גובה ההנחה לקבוצות גדולות. זאת לאחר בחינה של גובה ההנחות הקבוע בשנים האחרונות לקבוצות, אשר הינו בגובה לא פרופורציונלי ואשר אינן מכסות את עלויות המינימום הכרוכות בהפעלת חניוני לילה באופן המשפיע על האיזון הכלכלי של חניוני הלילה.  נודה על קבלת הערותיכם עד ליום כ"ה בכסלו, התשפ"ו 15/12/2025 בשעה 23:59.בכבוד רב,נטע דרוריהיועצת המשפטית, המשרד להגנת הסביבהלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             