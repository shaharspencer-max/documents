    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,המוסד לביטוח לאומי מפרסם את טיוטת תקנות הביטוח הלאומי (שיפוי מעסיקים לגבי תקופת שירות מילואים שהוא שירות חירום)  (הוראת שעה- מלחמת התקומה), התשפ"ו–2026תקציר:בהתאם להוראות הקבועות בסעיף 283 לחוק הביטוח הלאומי [נוסח משולב], התשמ"ה-1995 (להלן – החוק , מחויב המעסיק להמשיך לשלם תשלומים לקופות גמל ולקרנות פנסיה וכיוצא באלה בעד פרק הזמן שעובדו משרת במילואים, כאילו לא שירת במילואים והוסיף לעבוד. בעת שגרה, כאשר מספר המגויסים ומשך זמן השירות הינו נמוך, נשאו מעסיקים בנטל זה על אף שהמדובר בתקופה בה המשרתים לא עבדו. עם זאת, נוכח גיוס המילואים הנרחב והחריג מאז ה-7 באוקטובר 2023 ובשל הצורך לסייע למעסיקים שרבים מעובדיהם נקראו לשירות מילואים, הפכו הוצאות אלו למכבידות במיוחד. לצורך מתן מענה לנטל זה על ציבור המעסיקים, ובהתאם להחלטת ממשלה מספר 1295, הותקנו תקנות הקובעות את הזכאות למתן שיפוי חלקי למעסיקים של משרתי מילואים בגין הפרשות פנסיוניות ותשלום דמי ביטוח לאומי. ע"פ התקנות מעסיק (למעט מעסיק ציבורי כמפורט בתקנות) יהיה זכאי לשיפוי בשיעור 20% משכרו של המשרת ברבע השנה שקדם לשירות המילואים (ואם עבד חודש או חודשיים קודם לכן – באופן יחסי לתקופה), ולעניין מי שלא עבד כלל – בהתאם לשכרו בחודש השירות, וזאת עד לגובה התגמול המרבי (= חמש פעמים השכר הממוצע).  תקנות אלה פקעו ביום 31 לדצמבר 2024 ביחס לשירות מילואים שתחילתו בתקופה שבין ה- 7 לאוקטובר 2023 ל-31 בדצמבר 2024. משהתקנות פקעו, ובהתאם להחלטת ממשלה מספר 2540, מיום 9.12.2024, הוארכה הוראת השעה בשנה נוספת, כך שהיתה בתוקף עד ליום 31.12.2025. כעת משהוראת השעה הסתיימה, מוצע להמשיך את שיפוי המעסיקים בהוראת שעה לתקופה של שלושה חודשים נוספים מיום ה-1 בינואר 2026 ועד ליום 31 במרץ 2026.  הוראת השעה, כפופה להוראת שר הביטחון, בהתאם להוראות סעיף 278 לחוק הביטוח הלאומי, כי שירות מילואים שיבוצע בתקופה כאמור הוא שירות חירום לעניין פרק י"ב לחוק הביטוח הלאומי.יצויין כי כספי השיפוי ישולמו למעסיקים באמצעות המוסד לביטוח לאומי והם ימומנו על ידי אוצר המדינה מתקציב משרד הביטחון. כן יצוין כי התקנות הינן בחתימת שר העבודה ושר האוצר גם יחד. נודה על קבלת הערותיכם עד ליום ט"ז בשבט, התשפ"ו 3/2/2026 בשעה 23:59.לתשומת לב: הזמן לקבלת הערות הציבור קוצר ל-5 ימים ו-8 שעותבכבוד רב,רועי ישראל קרתיועץ משפטי, המוסד לביטוח לאומילעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             