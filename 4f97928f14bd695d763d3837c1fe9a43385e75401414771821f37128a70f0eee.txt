    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד הפנים מפרסם את טיוטת תקנות הסדרים במשק המדינה (הנחה מארנונה) (תיקון מס' 2), התשפ"ו-2025תקציר:סעיף 12(ב) לחוק הסדרים במשק המדינה (תיקוני חקיקה להשגת יעדי התקציב), התשנ"ג-1992 קובע, כי "שר הפנים יקבע בתקנות תנאים וכללים למתן הנחות אחרות בתשלומי הארנונה הכללית, ואת שיעורי ההנחה המרביים; וכן רשאי הוא לקבוע את שיעורי ההנחה המזעריים". מתוקף הסמכות האמורה, התקין שר הפנים את תקנות הסדרים במשק המדינה (הנחה מארנונה), התשנ"ג-1993 (להלן – תקנות ההנחה).  תקנה 2(א)(8) לתקנות ההנחה קובעת כי רשות מקומית רשאית ליתן הנחה מארנונה למחזיק בדירת מגורים שהוא בעל "הכנסה חודשית ממוצעת", שפורטה בתוספת הראשונה לתקנות ההנחה, לפי מספר הנפשות המתגוררות עימו בנכס. זאת, בשיעור שנקבע לפי טורי ההכנסה שבתוספת האמורה. לעניין זה, "הכנסה חודשית ממוצעת" כהגדרתה בתקנה האמורה, לשכיר, היא ממוצע ההכנסה החודשית בשנים עשר החודשים שלפני שנת הכספים שבעדה נדרשה ההנחה, מכלל מקורות הכנסה של הנישום.  מידי שנה בשנה מתקנים את תקנות ההנחה לשם עדכון טבלת מבחן ההכנסה. עם זאת, בשונה מתיקונים קודמים, במסגרת התיקון הנוכחי מוצע לעדכן את הסכומים המזכים בטבלת מבחן ההכנסה לאור עדכון המודל עליו מבוססת הטבלה, וזאת בהתאם לשיעור יחסי משכר המינימום במשק תוך קביעת תוספת לכל נפש נוספת בהתאם למדד "נפש תקני", וקביעת מנגנון עדכון שנתי קבוע המפורט בתקנות. לצד זאת, בשים לב למשמעות הכרוכה במתן הנחות בארנונה על תקציב הרשות המקומית ועל מנת להבנות את ההליך וקבלת ההחלטה על ידי מועצת הרשות המקומית, מוצע להוסיף ולקבוע כי מועצת הרשות המקומית לא תחליט על מתן הנחות מארנונה שהינה רשאית ליתן לפי תקנות אלו ועל שיעורן (הנחות רשות), אלא ככל שלא יהיה באובדן ההכנסות כתוצאה מכלל ההנחות לפי תקנות ההנחה (כולל הנחות חובה), כדי להביא ליצירת גירעון שוטף, כהגדרתו בסעיף 140ג לפקודת העיריות, בתקציב הרשות המקומית, וככל שטרם אושר תקציב הרשות המקומית לשנת הכספים, בהתחשב באומדן צפי ההכנסות והוצאות הרשות המקומית וזאת בין היתר בהתאם לנתוני השנים שקדמו לאותה שנת כספים ועל פי התקציב השנתי הקודם; טרם הדיון במועצה תונח בפני המועצה חוות דעתו של הגזבר בעניין זה. תיקונים טכניים נוספים אשר מוצע במסגרת התקנות ואגב שינוי טבלת מבחן ההכנסה, נוגעים לעדכון נוסח טפסים 1 ו-2. כמו כן, מוצע לבצע הארכה בשנה של הוראת השעה לפיה "הכנסה חודשית ממוצעת" של שכיר תחושב לפי ממוצע הכנסתו החודשית בשלושת החודשים האחרונים של שנת הכספים הקודמת לזאת שבעדה נדרשת ההנחה, או בשנים עשר החודשים שלפני שנת הכספים האמורה, לפי בחירתו. נודה על קבלת הערותיכם עד ליום י"ד בטבת, התשפ"ו 3/1/2026 בשעה 23:59.לתשומת לב: הזמן לקבלת הערות הציבור קוצר ל-9 ימים ו-5 שעותבכבוד רב,יהודה זמרתהיועץ המשפטי, משרד הפניםלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             