    פרסום טיוטת מבחן תמיכה להערות הציבור                         פרסום טיוטת מבחן תמיכה להערות הציבורשלום רב,משרד החינוך מפרסם את טיוטת הוראת שעה 2025 תיקון ישיבות הסדר חרדיות ופתיחת שלוחות בצפוןתקציר:בהמשך לתיקון הוראת השעה שפורסמה ביום 25.08.2025, בענין ישיבות הסדר חרדיות, מתפרסמת להערות הציבור, טיוטה הכוללת את הנוסח הקודם שפורסם, עם תיקונים קלים. מטרת התיקון המקורי, שהוא הוראת שעה לשנים 2025-2027 , לעודד הקמה והתפתחות של ישיבות הסדר המיועדות לחרדים. התיקון מגדיר ישיבת הסדר חרדית, וכולל הקלה לפיה ישיבה לחרדים המשלבת לימודים טכנולוגיים, תוכל לקיים מערכת לימודים תורניים של 30 שעות בלבד, במקום 45 בישיבה רגילה, בנוסף ללימודים טכנולוגיים מלאים .התיקון הגדיל את הניקוד עבור תלמיד ישיבת הסדר חרדית בשנת 2025 ל- 3 נקודות לתלמיד .בשנים 2026 ו - 2027 התיקון מוריד את מספר התלמידים המזערי הנדרש לישיבת הסדר חרדית ל- 28 תלמידים במקום 40 , כמו המספר המזערי הנדרש בשלוחה של ישיבה רגילה.בטיוטה המוצעת יש תיקון קל שמוסיף התייחסות לישיבות הסדר חרדיות שאינן טכנולוגיות, וכן מוסיף הקלה לשנים 2026 ו-2027, לפיה מוסד המבקש להקים רשת של ישיבות הסדר חרדיות, יוכל בשנה הראשונה להיתמך בעבור יותר מ-3 מסגרות לימוד, וזאת במטרה לעודד הקמת מסגרות שהן ישיבות הסדר חרדיות בשנים אלה.בנוסף, התיקון קובע הוראת שעה לשנת 2025, לפיה מוסד תורני יוכל להיתמך בעבור שלוחה או מסגרת לימוד ברשת, שהמוסד או הרשת מבקשים להפעיל ביישובים המפונים בצפון, כפי שהוגדרו בהחלטת הממשלה 2826 מיום 4.3.2025, במועדים הקובעים ספטמבר ונובמבר 2025, אף שהשלוחה או מסגרת הלימוד לא פעלה מתחילת שנת 2025, וזאת במטרה להרחיב ליישובים המפונים פעילות חינוכית של מוסדות תורניים בהם, ולקדם את היישובים המפונים במעטפת הארגונית והכלכלית שיתנו התושבים החוזרים לפעילות זו. נודה על קבלת הערותיכם עד ליום י"ג בתשרי, התשפ"ו 5/10/2025 בשעה 23:59.לתשומת לב: הזמן לקבלת הערות הציבור קוצר ל-7 ימים ו-8 שעותבכבוד רב,שרית שפיגלשטייןהיועצת המשפטית, משרד החינוךלעיון בפרסום והעברת הערות  לצפיה בקובץ טיוטת מבחן תמיכה            לשינויי העדפות הדיוור   להסרה מרשימת הדיוור             