    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד התקשורת מפרסם את טיוטת תקנות התקשורת (בזק ושידורים) (היתר כללי למתן שירותי בזק) (הוראת שעה), התשפ"ו-2025תקציר:ביום 9 באפריל 2025 פורסמה מדיניות השר לתקשורת בדבר הסגירה ההדרגתית של רשתות הנחושת והמעבר לרשתות אולטרה רחבות-פס מבוססות סיבים אופטיים. בעקבות מעבר זה משתנה בהדרגה התשתית הטכנולוגית שעליה מבוססים שירותי הטלפוניה והאינטרנט הקוויים בישראל. בעוד ששירותי הטלפוניה המסופקים על גבי רשתות נחושת אינם תלויים באספקת חשמל לבית הלקוח, אלא נשענים על גיבוי חשמלי המותקן בציוד הרשת של הספק, הרי ששירותים המסופקים על גבי רשתות סיבים מחייבים חיבור לחשמל בבית המנוי ואספקה רציפה של חשמל. מבדיקות שביצע משרד התקשורת עלה כי רוב הצרכנים אינם מודעים לכך ששירותי התקשורת מבוססי הסיבים תלויים באספקת חשמל, ואינם יודעים על קיומם של פתרונות מדף פשוטים – כגון יחידות גיבוי אנרגטי ביתיות (UPS) – שיכולים לאפשר את המשך פעולת ציוד התקשורת בעת שיבוש באספקת החשמל. חוסר מודעות זה עלול להביא לפגיעה בציבור הרחב, ובפרט באוכלוסיות פגיעות כגון קשישים, אנשים עם מוגבלויות וחולים כרוניים, שעבורם זמינות קו הטלפון מהווה אמצעי חיוני לשמירה על ביטחונם ובריאותם. לפיכך, מוצע לקבוע חובת יידוע של הצרכנים, במספר דרכים, אודות הצורך בגיבוי חשמלי לשם קבלת שירותי בזק רציפים.  נודה על קבלת הערותיכם עד ליום כ"ד בטבת, התשפ"ו 13/1/2026 בשעה 23:59.בכבוד רב,ברוריה מנדלסוןהיועצת המשפטית, משרד התקשורתלעיון בפרסום והעברת הערות  לצפיה בקובץ טיוטת חקיקת משנה  לצפיה בקובץ ria            לשינויי העדפות הדיוור   להסרה מרשימת הדיוור             