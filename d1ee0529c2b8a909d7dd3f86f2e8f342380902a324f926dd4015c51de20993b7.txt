    פרסום תזכיר חוק להערות הציבור                         פרסום תזכיר חוק להערות הציבורשלום רב,משרד המשפטים מפרסם את תזכיר חוק לתיקון פקודת הסמים המסוכנים (מס' __)(חילוט והשמדת סם מסוכן), התשפ"ו–2025תקציר:בהתאם לדין הקיים, השמדת סמים שנתפסו בידי המשטרה מוסדרת בפקודת הסמים המסוכנים [נוסח חדש], התשל"ג–1973 ובתקנות שהותקנו מכוחה, הקובעות כי השמדת סם טעונה צו של בית המשפט, הניתן לאחר הגשת תעודה רשמית בדבר סוג הסם, משקלו, כמותו וצורתו. מוצע לתקן את הפקודה ולקבוע בחקיקה ראשית שני הסדרים ייעודיים: האחד, לעניין חילוט והשמדת קנאביס שנתפס במסגרת אכיפה לפי חוק העבירות המינהליות, והשני, לעניין חילוט והשמדת חומרים החשודים כסמים מסוכנים בתיקי חקירה שנסגרו, כאשר אין כוונה להגיש כתב אישום. התיקון המוצע נועד לאפשר חילוט והשמדה של סמים במקרים שבהם אין עוד צורך ראייתי בהחזקתם, תוך איזון בין צורכי האכיפה לבין פיקוח ובקרה ראויים. זאת, בין היתר, נוכח העובדה כי ההסדר הייעודי שנקבע בעבר בהוראת השעה לעניין החזקת קנאביס לשימוש עצמי לא הוארך, ובהיעדר הסמכה מפורשת בחקיקה ראשית חלה כיום הפרוצדורה הכללית הקבועה בפקודה, אשר נמצאה מסורבלת ומכבידה על האכיפה. לפי נתוני משטרת ישראל, ההסדר הקיים יוצר עומס ניכר על מעבדות הזיהוי, גורם לעיכובים בטיפול בתיקים, מחייב אחסון ממושך של מוצגים ומוביל לעלויות תקציביות ולוגיסטיות משמעותיות, אף במקרים שבהם אין מחלוקת בדבר טיב החומר או שאין חשוד ואין כוונה להגיש כתב אישום. נודה על קבלת הערותיכם עד ליום כ"ט בטבת, התשפ"ו 18/1/2026 בשעה 15:47.בכבוד רב,שרון אפקמנהל מערך ייעוץ וחקיקה, המשנה ליועצת המשפטית לממשלה, משרד המשפטיםלעיון בפרסום והעברת הערות  לצפיה בקובץ תזכיר חוק לתיקון פקודת הסמים המסוכנים (מס' __)(חילוט והשמדת סם מסוכן), התשפ"ו–2025            לשינויי העדפות הדיוור   להסרה מרשימת הדיוור             