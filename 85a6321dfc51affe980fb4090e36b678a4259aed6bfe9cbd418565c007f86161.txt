    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד האוצר מפרסם את טיוטת תקנות סיוע לשדרות וליישובי הנגב המערבי (הוראת שעה)(הארכת תחולת סעיף 5(ד) לחוק), התשפ"ו-2025תקציר:חוק סיוע לשדרות וליישובי הנגב המערבי (הוראת שעה), התשס"ז-2007 (להלן - החוק), קבע הוראות שעה שבמסגרתן הוחלו בפקודת מס הכנסה התאמות לעניין הטבות מס לתושבי שדרות וליישובי הנגב המערבי, בשל המצב הביטחוני השורר באזור קו עימות דרומי. בהתאם לסעיף 5(ד) לחוק, הוראות סעיף 11 לפקודת מס הכנסה, כנוסחן באותו סעיף, יחולו לגבי שנות המס 2017 עד 2025. סעיף 7(ו) לחוק מסמיך את שר האוצר, באישור ועדת הכספים של הכנסת, להאריך את הוראות סעיף 11 וחלק ב' לתוספת הראשונה לפקודת מס הכנסה, כנוסחן בסעיף 5(ב), (ג) או (ד) לחוק, לתקופות נוספות שלא יעלו על שנתיים כל אחת, ככל שהדבר מוצדק עקב המצב הביטחוני השורר באזור או ששרר בתקופת ההארכה הקודמת.בהתאם לכך, מוצע להתקין תקנות אלה, אשר יאריכו את תחולת הוראות סעיף 11 לפקודת מס הכנסה כנוסחן בסעיף 5(ד) לחוק, כך שיחולו גם בשנת המס 2026.הצורך בהארכה מתיישב עם מדיניות הממשלה להמשך חיזוק החוסן האזרחי והשיקום ביישובי האזור בשנים 2025 עד 2026, כפי שבאה לידי ביטוי בהחלטת ממשלה מספר 3313 מיום 10.08.2025 שעניינה חיזוק החוסן האזרחי ושיקום נרחב ביישובי "חבל תקומה" בשנים 2025-2026, והוא מבוסס על התשתית הביטחונית שעמדה בבסיס ההחלטה האמורה. יודגש כי התקנות המוצעות אינן קובעות הטבה חדשה ואינן משנות את תנאי הזכאות, אלא מאריכות בשנה נוספת את תחולתה של הוראת השעה הקיימת. נודה על קבלת הערותיכם עד ליום ח בטבת, התשפ"ו 28/12/2025 בשעה 09:00.לתשומת לב: הזמן לקבלת הערות הציבור קוצר ל-4 ימים ו-12 שעותבכבוד רב,דודי קופליועץ משפטי, משרד האוצרלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             