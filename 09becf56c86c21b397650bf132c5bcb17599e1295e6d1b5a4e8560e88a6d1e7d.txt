    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד הבינוי והשיכון מפרסם את טיוטת תקנות רישום קבלנים לעבודות הנדסה בנאיות (סיווג קבלנים רשומים) (תיקון – הסדרי תנועה), התשפ"ו-2026תקציר:חוק רישום קבלנים לעבודות הנדסה בנאיות, התשכ"ט-1969 (להלן: "החוק") נועד להסדיר את פעילותם של הקבלנים העוסקים בעבודות הנדסה בנאיות בישראל, לקבוע סטנדרטים מקצועיים אחידים ולהבטיח פיקוח רגולטורי על איכותם ואמינותם של העוסקים בענף.בהתאם לסעיפים 1 ו-2(א) לחוק, נקבעו בתקנות רישום קבלנים לעבודות הנדסה בנאיות (קביעת ענפים וחלוקת ענפים לענפי משנה), התשנ"ג-1993, הענפים הראשיים וענפי המשנה בפנקס הקבלנים, המייצגים את התחומים המקצועיים השונים בהם רשאים קבלנים לבצע עבודות הנדסה בנאיות. כמו כן, ההיקפים הכספיים המרביים שקבלנים רשאים לבצע בכל אתר בנייה, בענפים או ענפי המשנה בהם הם רשומים, קבועים בתקנות רישום קבלנים לעבודות הנדסה בנאיות (סיווג קבלנים רשומים), התשמ"ח-1998 (להלן: "תקנות הסיווג").תקנות הסיווג מחלקות את הענפים וענפי המשנה לשלוש קבוצות (א', ב' ו-ג'), כאשר, ככלל, בכל קבוצה חמש רמות סיווג (סוג 1-5), שכל אחת מהן מייצגת היקף כספי שונה של עבודות הנדסה בנאיות שקבלן רשאי לבצע באתר עבודה אחד במסגרת הענף שבו הוא רשום, ולעניין עבודות בנייה למגורים בלבד נקבעו גם היקפים מרביים במטרים רבועים.התקנות המוצעות מתפרסמות יחד עם טיוטת תקנות רישום קבלנים לעבודות הנדסה בנאיות (קביעת ענפים וחלוקת ענפים לענפי משנה) (תיקון), התשפ"ו-2026, שבהן מוצע להסדיר ענף משנה חדש, שעניינו "הסדרי תנועה", תחת ענף ראשי 200 ("כבישים, תשתיות ופיתוח"). תחום הסדר התנועה כולל עבודות תשתית חיוניות כגון סימון כבישים, הצבת תמרורים, הקמת מדרכות, גידור והתקנת מחסומים, ניהול תנועה זמני והצבת הפרדות בטון. כיום, ביצוע העבודות האמורות מתאפשר במסגרת ענף ראשי 200, שעוסק בהיבטים נרחבים של עבודות הנדסה בנאיות בתחום סלילת כבישים, ביצוע תשתיות כגון קווי מים, ביוב וניקוז, ועבודות עפר ופיתוח. יחד עם זאת, לא קיים ענף משנה ייעודי לתחום הסדרי התנועה, המאפשר רישום בפנקס הקבלנים של קבלנים שזוהי מומחיותם הייחודית. היעדר אסדרה ייחודית זו יצר מצב שבו תחום בעל השפעה על בטיחות הציבור מתנהל ללא רגולציה מקצועית ספציפית, המותאמת לענף המשנה. לפיכך, מוצע, כאמור, להסדיר ענף משנה ייעודי לתחום, אשר יאפשר רישום קבלנים בעלי התמחות מוכחת בתחום זה, יגביר את הבטיחות בכבישים ויעודד תחרות מקצועית בענף.לטיוטת התקנות מצורף דוח הערכת השפעת הרגולציה. נודה על קבלת הערותיכם עד ליום ט"ו בטבת, התשפ"ו 4/1/2026 בשעה 23:59.בכבוד רב,אפרת פרוקצ'יההיועצת המשפטית, משרד הבינוי והשיכוןלעיון בפרסום והעברת הערות  לצפיה בקובץ טיוטת חקיקת משנה  לצפיה בקובץ ria            לשינויי העדפות הדיוור   להסרה מרשימת הדיוור             