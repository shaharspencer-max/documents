    עדכון הפצה – פרסום טיוטת חקיקת משנה להערות הציבור                         עדכון הפצה – פרסום טיוטת חקיקת משנה להערות הציבורשלום רב,משרד התקשורת עדכן את פרטי ההפצה של טיוטת צו התקשורת (בזק ושידורים) (שיעור התשלום השנתי לקופת התמרוץ) (הוראת שעה), התשפ"ו-2025הפרטים שעודכנו:תיקון טעות סופר בדברי ההסברתקציר:סעיף 14ג לחוק התקשורת (בזק ושידורים), התשמ"ב-1982 ("חוק התקשורת", "החוק") קובע כי לאחר שנקבעה חובת הפרישה של רשת מתקדמת לבזק - החברה הישראלית לתקשורת בע"מ ("חברת בזק", "החברה"), כלל הגופים החייבים כהגדרתם בסעיף 14א לחוק התקשורת ("הגופים החייבים") ישלמו שיעור של 0.5% מהכנסתם החייבת (כהגדרתה בסעיף 14א לחוק) לחשבון נפרד שינהל החשב הכללי במשרד האוצר ("קופת התמרוץ"). כספי קופת התמרוץ ישמשו להשתתפות במימון פרישה של רשת מתקדמת באזורי התמרוץ בהתאם להוראות החוק. כמו כן נקבע בסעיף 14ג(א) לחוק כי שר התקשורת, בהסכמת שר האוצר ובאישור ועדת הכלכלה, יהיה רשאי לשנות שיעור זה בצו, ובלבד שיחול שיעור אחיד על כל הגופים החייבים. זאת, על מנת לאפשר, ככל שהדבר יידרש, שינוי של השיעור שנקבע בהתאם לנסיבות ולהתפתחויות בשוק, לרבות היקף פרישת התשתיות ורמת התחרות בשוק. בהמשך לבדיקה שערך מינהל כלכלה במשרד התקשורת, מוצע לקבוע, כי בשנת 2025 שיעור התשלום של הגופים החייבים לקופת התמרוץ יהיו בשיעור 0% במקום 0.5%. נודה על קבלת הערותיכם עד ליום י"ב בכסלו, התשפ"ו 2/12/2025 בשעה 23:59.לתשומת לב: הזמן לקבלת הערות הציבור קוצר ל-15 ימים ו-14 שעותבכבוד רב,ברוריה מנדלסוןהיועצת המשפטית, משרד התקשורתלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             