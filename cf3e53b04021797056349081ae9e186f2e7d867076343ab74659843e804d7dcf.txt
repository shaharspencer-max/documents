    פרסום תזכיר חוק להערות הציבור                         פרסום תזכיר חוק להערות הציבורשלום רב,משרד הבריאות מפרסם את תזכיר חוק לתיקון פקודת הרוקחים (תיקון מס'..)(הסרת חסמים ביבוא וייצור מוצרי צריכה), התשפ"ו–2025תקציר:הצעת החוק נועדה להסיר חסמים רגולטוריים בתחום יבוא וייצור תמרוקים, במטרה לייעל את השוק, לחזק את התחרות, להרחיב את מגוון המוצרים לצרכן ולהבטיח את בטיחות המוצרים. זאת, תוך התאמה לסטנדרטים בין-לאומיים מחמירים המקובלים במדינות האיחוד האירופי ובארצות הברית.הצעת החוק כוללת מספר נדבכים עיקריים:לאור החלטת הממשלה מס' 3386 מיום 17 באוגוסט 2025, שמטרתה צמצום הרגולציה, שיפור השירות והפחתת יוקר המחיה, מוצע להוסיף מסלול יבוא חדש לפקודה שיאפשר ליבואנים נאותים לייבא תמרוקים המיוצרים והמשווקים כדין בארצות הברית, באופן דומה למסלול האירופי שנקבע בתיקון מס' 37 לפקודה. מוצע לשנות את מנגנון אימוץ ההוראות האירופיות כך שיאפשר עדכון שוטף, יעיל וגמיש של הוראות הדין הישראליות בהתאם להתפתחויות באיחוד האירופי, ובכפוף לשינויים, החרגות והתאמות שייקבעו.בהמשך למהלך הממשלתי להקמת מערך רגולציה למזון ותמרוקים, מוצע לשנות את מבנה הסמכויות בפקודה כך שסמכויות רגולטוריות שונות – לרבות סמכויות לקביעת הודעות בעניין ההוראות המאומצות – ירוכזו בידי ראש מערך הרגולציה, באופן שיגביר את האפקטיביות הרגולטורית ויחזק את עצמאות הרגולטור המקצועי.מוצע להסדיר בחקיקה ראשית את נושא המוצרים הביוצידים המיועדים לדחיית מזיקים בגוף האדם, כגון תכשירים לדחיית יתושים. כיום מוסדר תחום זה בצו הפיקוח על מצרכים ושירותים (תכשירים להדברת מזיקים לאדם), התשכ"ב–1962, שהותקן מכוח חוק הפיקוח על מצרכים ושירותים, התשי"ח–1957. בהתאם להחלטת ממשלה מס' 476 בדבר קידום ניתוק הזיקה של חקיקה שתוקפה תלוי בהכרזה על מצב חירום, מוצע לבטל את צו הפיקוח כאמור ולעגן את ההסדרה הנדרשת במסגרת פקודת הרוקחים, תוך התאמה לסטנדרטים עדכניים לרישום מוצרים מסוג זה ולדרישות בריאות הציבור. הסדרה זו כוללת, בין היתר, אימוץ חלקי של הוראות הדין האירופיות הרלוונטיות, וכן קביעת הליך רישום מפושט המבוסס על רשימות של חומרים פעילים מאושרים. בכך מבקשת ההצעה לנתק את הזיקה לחקיקה שעת־חירום, לעדכן את הסטנדרטים המקצועיים החלים בתחום, ולשפר את אפקטיביות הפיקוח והמענה הסיכוני בתחום זה.בד בבד, מוצע לחזק את מערך האכיפה המינהלית הקיים, ובכלל זה להרחיב את הסמכויות להטלת עיצומים כספיים, וכן להטיל חובות רגולטוריות לא רק על יבואנים ויצרנים, אלא גם על גורמים נוספים בשרשרת האספקה, ובפרט על משווקים, וזאת על מנת להבטיח כי רק תמרוקים בטוחים ובעלי עמידה בדרישות הדין ישווקו לציבור.  נודה על קבלת הערותיכם עד ליום ט בטבת, התשפ"ו 29/12/2025 בשעה 23:59.בכבוד רב,טל נשריהיועצת המשפטית (בפועל), משרד הבריאותלעיון בפרסום והעברת הערות  לצפיה בקובץ אחר  לצפיה בקובץ נוסח משולב  לצפיה בקובץ אחר  לצפיה בקובץ ria  לצפיה בקובץ אחר  לצפיה בקובץ תזכיר חוק לתיקון פקודת הרוקחים (תיקון מס'..)(הסרת חסמים ביבוא וייצור מוצרי צריכה), התשפ"ו–2025            לשינויי העדפות הדיוור   להסרה מרשימת הדיוור             