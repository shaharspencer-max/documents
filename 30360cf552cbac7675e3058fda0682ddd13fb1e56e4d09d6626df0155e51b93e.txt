    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד האוצר מפרסם את טיוטת צו תעריף המכס והפטורים ומס קנייה על טובין (תיקון מס'...הוראת שעה מס'...), התשפ"ו-2025תקציר:מס קנייה מוטל על רכבים במסגרת הכללים הנוספים הישראליים לפרק 87 לצו תעריף המכס והפטורים ומס קנייה על טובין, התשע"ז-2017 (להלן- הכללים). בצו זה מוצע לקדם מספר צעדים שעניינם מס הקנייה המוטל על רכבים, והכל כפי שיפורט להלן. לסעיף 1מאז שנת 2013 חלות ברציפות הוראות שעה המטילות מס קנייה נוסף על רכבים שמחיר המחירון שלהם עולה על 300,000 ₪ (להלן-מס היוקרה), כאשר האחרונה שבהן היא בצו תעריף המכס והפטורים ומס קנייה על טובין (הוראת שעה מס' 13), התשפ"ב- 2022 (להלן- הוראת השעה מס' 13). שיטת הטלת מס היוקרה נבנתה כך ששיעור מס הקניה עולה באופן הדרגתי ככל שמחיר המחירון מתרחק ממחיר העוגן של 300,000 ש"ח, כלומר ככל שמחירו של הרכב לצרכן גבוה יותר, כך המיסוי עליו יהיה גבוה יותר. שיעור מס קניה המתקבל מחיבור המס הבסיסי ו"מס יוקרה" הנו מס קניה רגיל שכל הדינים הרלבנטיים ממשיכים לחול עליו. המשמעות היא שרכב שמחירו מעל 300,000 ש"ח ימשיך ליהנות מהזיכויים בהתאם לדרגת זיהום ורמת האבזור הבטיחותי.הוראת השעה מס' 13 עתידה לפקוע ביום 1 בינואר 2026, ומוצע בצו זה להפוך אותה לקבועה.  לסעיף 2לפי הכללים, מס הקנייה החל באופן קבוע על רכבים חשמליים עומד על 83%, בניכוי הפחתות שונות, כגון הטבות בשל ציון ירוק נמוך ואבזור בטיחותי של הרכב. בשנים האחרונות, במטרה לעודד חדירה של כלי רכב חשמליים לשוק הישראלי, הופחת מס הקנייה החל על רכבים אלה באמצעות הוראות שעה. הוראת השעה האחרונה בעניין זה היא צו תעריף המכס והפטורים ומס קנייה על טובין (הוראת שעה מס' 5), התשפ"ה-2025, אשר קבע, בין היתר, כי בשנת 2025 חל על רכבים חשמליים מס קנייה בגובה 45%, ותקרת ההטבה אותה ניתן לקבל היא 35,000 ש"ח. על מנת למנוע עלייה חדה במס החל על רכבים חשמליים, מוצע כעת לקבוע כי מס הקנייה על רכבים חשמליים לשנת 2026 יעמוד על 52% עם תקרת הטבה של 30,000 ש"ח. לצורך כך, מוצע לתקן את הכללים ולקבוע בהם את שיעור המס והתקרה האמורה, וכן מוצע לתקן את פרטי המכס 87.02.409000, 87.03.809000, 87.04.609000 ו-87.05.908000 בהם מסווגים רכבים חשמליים כך שיפנו לכללים המתוקנים. עוד מוצע לקבוע כי בשנת 2026 הסכומים הקבועים לעניין הפחתות ותוספות מס קנייה בשל הציון הירוק של הרכב ישונו ב-750 ש"ח, כך שההפחתות יצומצמו ב-750 ש"ח והתוספות יוגדלו ב-750 ש"ח. כלומר, בקטגוריות הרכבים האחרות תהיה תוספת מס של 750 ₪. מתווה זה זהה לזה שהיה קבוע בשנת 2025 ומטרתו לסבסד את הפחתת מס הקנייה על רכב חשמלי.  נודה על קבלת הערותיכם עד ליום כ"ז בחשוון, התשפ"ו 18/11/2025 בשעה 23:59.לתשומת לב: הזמן לקבלת הערות הציבור קוצר ל-7 ימים ו-שעהבכבוד רב,דודי קופליועץ משפטי, משרד האוצרלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             