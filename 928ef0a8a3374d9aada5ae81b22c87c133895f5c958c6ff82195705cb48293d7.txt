    פרסום תזכיר חוק להערות הציבור                         פרסום תזכיר חוק להערות הציבורשלום רב,משרד האוצר מפרסם את תזכיר חוק התכנית הכלכלית (תיקוני חקיקה ליישום המדיניות הכלכלית לשנת התקציב 2026), התשפ"ו-2025, פרק __': ייעול וקידום משק הדלקתקציר:מוצע לקבוע בחוק מנגנון של דמי תשתית במשק הדלק והגפ"מ, אשר יחול על שירותי תשתית שייקבעו. מנגנון זה נועד לאפשר הקמה, שדרוג והפעלה של מתקני תשתית לפריקה, טעינה ואחסון של מוצרי דלק וגפ"מ, תוך יצירת מסגרת לחלוקת עלויות ההון והעלויות הקבועות של המתקנים בין כלל המשתמשים בשירותים.נקבע כי התעריף ייקבע בידי מועצה ייעודית שתוקם לפי החוק, על בסיס עקרון העלות, וייקבע בנפרד לכל סוג שירות ולכל משק. במסגרת קביעת התעריף יוכרו עלויות ההון וההוצאות הקבועות של מתקני התשתית, וכן עלויות נוספות שאינן מושפעות מהיקף הפעילות, בהתאם להוראות החוק. התעריף ייקבע באופן אחיד לכל שירות, ובסיסו יעודכן מזמן לזמן, ולכל הפחות אחת לחמש שנים.עוד מוצע כי המתקנים שעליהם יחולו דמי התשתית ייקבעו במסגרת תכנית מתקנים, שתפורסם בידי השרים בהתייעצות עם המועצה. תכנית זו תשמש כלי תכנוני לפיתוח תשתיות במשק הדלק.לשם גבייה וניהול של דמי התשתית, מוצע לקבוע כי הפעולות יבוצעו בידי חברה מתפעלת שתיבחר במכרז. החברה תפעל בהתאם להוראות החוק ולכללים שייקבעו, ותשמש גוף אחראי לגבייה, לניהול הכספים ולהעברתם למפעילי התשתיות בהתאם לתעריף שנקבע.בנוסף, מוצע לקבוע כי השרים יפרסמו תכנית מתקנים רב־שנתית לפיתוח תשתיות במשק הדלק. התכנית תתבסס, בין היתר, על מדיניות ממשלתית, תחזיות ביקוש והיצע לטווח ארוך, בחינת חלופות שימוש בתשתיות קיימות וניתוחי עלות–תועלת למשק.לצורך יישום ההסדרים המוצעים, מוצע להקנות למנהל סמכויות דרישת מידע, פיקוח ודיווח, וכן לקבוע מנגנון של עיצומים כספיים במקרים של אי־מסירת מידע או הפרת חובות הדיווח. הסדרים אלה נועדו לאפשר פיקוח אפקטיבי על יישום החוק.לבסוף, מוצע לכלול תיקונים משלימים בדין הקיים, לרבות הרחבת חובת הדיווח של חברות הדלק הקבועה בחוק ההסדרים במשק המדינה, לשם חיזוק היכולת להבטיח רציפות תפקודית של משק הדלק, לרבות בשעת חירום. נודה על קבלת הערותיכם עד ליום ח בטבת, התשפ"ו 28/12/2025 בשעה 10:00.לתשומת לב: הזמן לקבלת הערות הציבור קוצר ל-12 ימים ו-שעהבכבוד רב,דודי קופליועץ משפטי, משרד האוצרלעיון בפרסום והעברת הערות  לצפיה בקובץ תזכיר חוק התכנית הכלכלית (תיקוני חקיקה ליישום המדיניות הכלכלית לשנת התקציב 2026), התשפ"ו-2025, פרק __': ייעול וקידום משק הדלק            לשינויי העדפות הדיוור   להסרה מרשימת הדיוור             