    פרסום טיוטת מבחן תמיכה להערות הציבור                         פרסום טיוטת מבחן תמיכה להערות הציבורשלום רב,משרד התרבות והספורט מפרסם את טיוטת תיקון למבחנים לחלוקת כספי תמיכות של משרד התרבות והספורט במכוני מחקר תורניים בעלי חשיבות לאומיתתקציר:טיוטת תיקון למבחנים לחלוקת כספי תמיכות של משרד התרבות והספורט במכוני מחקר תורניים בעלי חשיבות לאומיתדברי הסבר ועיקרי התיקוןב-30 באוקטובר 2024, פרסם המשרד להערות הציבור טיוטה של תיקון מקיף למבחנים שבכותרת. בהמשך לפרסום האמור, התקבלו תגובות רבות, ובהן הערות עקרוניות בהתייחס להסדרים שהוצעו בטיוטה. המשרד קיים דיונים ממושכים בנושא, ועתה גובשה טיוטה מעודכנת של תיקון למבחן. בשים לב לתיקונים שנערכו בטיוטה זו ולהיקפם, החליט המשרד לפרסם את הטיוטה המעודכנת של תיקון המבחן לסבב חוזר של הערות ציבור. 1.     להלן עיקרי התיקונים שנערכו בגרסה זו, לעומת הגרסה שפורסמה בשעתו להערות הציבור:א.    תיקון ההגדרות "חוקר" ו"הפעילות הנתמכת".ב.     תנאי הסף לזכאות לתמיכה - (1)   צמצום דרישת הוותק המזערי מ-4 שנים לשנתיים; יובהר כי לא חל שינוי במספר הפרסומים בעלי החשיבות הלאומית שעל המוסד להוציא לאור.(2)   לשם בדיקת פרסומי המכון, על המכון לצרף לבקשת התמיכה עד שבעה פרסומים, לפי בחירתו, וכולם ייבחנו על ידי הוועדה המייעצת; ככלל, בדיקת עמידתו של המוסד בתנאי הסף הנוגעים לפרסומים, הערכת איכותם וחשיבותם וניקודם ייעשו אחת לשנתיים.(3)   בפרסום מסוג ספר מחקר – על המכון לציין, בפרסום עצמו, את שמות החוקרים שעבדו עליו; לא יידרש פירוט שמות החוקרים בשאלונים הנלווים לבקשת התמיכה. ג.     אמות המידה לניקוד פעילות - (1)   במשתנים האיכותניים לא חל שינוי, למעט לעניין היקף הבדיקה (שבעה פרסומים במקום שני פרסומים, כפי שהוצע בטיוטת התיקון המקורית) ותקופת הבדיקה (אחת לשנתיים, במקום אחת לשלוש שנים).(2)   מוצע לקבוע שלושה משתנים כמותיים, שמשקלו של כל אחד מהם 20%: משתנה מס' הפרסומים המוכרים (שבמסגרתו ינוקדו 3 עד 7 פרסומים מוכרים); משתנה הכנסות עצמיות (לעניין משתנה זה, לא יוכרו הכנסות מתרומות והכנסות בסכום מצטבר העולה על חצי מיליון ש"ח); ומשתנה הוצאות שכר חוקרים. המשתנה שהוצע בשעתו לעניין עלויות הוצאה לאור וכן המשתנה הקיים של מהדורות אלקטרוניות – יבוטלו. (3)   לעניין המשתנה של הוצאות שכר חוקרים – לא יוכרו הוצאות בסכום העולה על 500,000 שקלים חדשים בשנה, עלות שכר, לחוקר המועסק במשרה מלאה, או סכום שווה ערך לו, לפי היקף חלקיות המשרה.  2.     תחילה והוראות שעה:א.    תחילתו של התיקון המוצע ביום י"ב בטבת התשפ"ו (1 בינואר 2026). ב.     בשנת 2026 תינתן למכונים הזכאים לתמיכה הגנה בשיעור של 90% משיעור התמיכה שנקבע להם בשנת 2025, ובשנת 2027 – 80% משיעור התמיכה שנקבע להם בשנת 2026.ג.     על מכוני המחקר התורני לא יחולו ההוראות לעניין שימור שיעור התמיכה בשנת 2026 שנקבעו במבחנים לחלוקת כספי תמיכות של משרד התרבות והספורט לשם מתן הקלות למוסדות תרבות וצמצום השלכות מלחמת "חרבות ברזל" (הוראת שעה). 3.     לפרסום זה מצורפים 3 מסמכים:א.    טיוטת נוסח של תיקון המעודכן של המבחן במתכונת של נוסח משולב 'מסומן' (קובץ PDF וקובץ Word); לשם הנוחות, התיקונים שנערכו בגרסה זו, לעומת הגרסה שפורסמה להערות הציבור באוקטובר 2024, מודגשים בצהוב;ב.     טיוטת נוסח של תיקון המעודכן של המבחן במתכונת של נוסח משולב 'נקי' (קובץ PDF וקובץ Word);ג.     נוסח מבחן התמיכה שבתוקף נכון ליום, דהיינו מעודכן נכון לילקוט פרסומים מס' 12976, שהתפרסם ב-ט' בכסלו התשפ"ה (10.12.2024) (קובץ PDF).   ד.     לנוחות הציבור להלן הקישור לטיוטת התיקון המקורית למבחן שבכותרת, שפורסמה להערות ציבור ב-30.10.2024: https://www.tazkirim.gov.il/s/legislativeworkactivity/a13KC000000PLjfYAG/%D7%94%D7%A4%D7%A6%D7%94-%D7%9C%D7%94%D7%A2%D7%A8%D7%95%D7%AA-%D7%A6%D7%99%D7%91%D7%95%D7%A8?language=iw נודה על קבלת הערותיכם עד ליום י"ד בחשוון, התשפ"ו 5/11/2025 בשעה 23:59.בכבוד רב,דני חוריןהיועץ המשפטי, משרד התרבות והספורטלעיון בפרסום והעברת הערות  לצפיה בקובץ נוסח משולב  לצפיה בקובץ טיוטת מבחן תמיכה  לצפיה בקובץ אחר  לצפיה בקובץ אחר  לצפיה בקובץ אחר            לשינויי העדפות הדיוור   להסרה מרשימת הדיוור             