    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד האוצר מפרסם את טיוטת צו שירות המדינה (גמלאות) (עדכון המשכורת הקובעת) (הדירוג המינהלי ברשות הארצית לכבאות והצלה), התשפ"ו-2025תקציר:במסגרת תיקון חוק הגמלאות, בפרק ח' לחוק ההתייעלות הכלכלית (תיקוני חקיקה ליישום התכנית הכלכלית לשנים 2009 ו- 2010), התשס"ט-2009 (להלן - חוק ההתייעלות הכלכלית), שונתה שיטת עדכון המשכורת הקובעת לאחר פרישה מהשירות, כך שהמשכורת הקובעת תעודכן אחת לשנה, בהתאם לשיעור עליית מדד המחירים לצרכן שמפרסמת הלשכה המרכזית לסטטיסטיקה. קודם לתיקון האמור המשכורת הקובעת הייתה מתעדכנת בהתאם לשינויים במשכורת הקובעת של עובד פעיל בדרגה שהייתה לעובד ערב פרישתו מהשירות. במסגרת הסכמים קיבוציים ארציים, כהגדרתם בסעיף 9(ד) לחוק הגמלאות, אשר נוסף לחוק הגמלאות במסגרת תיקון מס' 67 לחוק כפי שיפורטו להלן, הוסכם על הקצאה של מסגרת עלות תוספות השכר וההטבות הכספיות, לעובדים המועסקים בשירות המעסיקים אשר הם צד להסכם, בשל התקופה שנקבעה בהסכם (להלן – מסגרת עלות התוספות), אשר תיושם, באופן הדרגתי, באמצעות תשלום תוספות שונות לעובדים בדירוגים השונים.מאחר ששינוי מנגנון עדכון המשכורת הקובעת לפי חוק ההתייעלות הכלכלית הביא לכך ששינויים עתידיים במשכורתו הקובעת של העובד הפעיל לא ישפיעו עוד על משכורתו הקובעת של הגמלאי, ועל אף שאין הכרח לבצע עדכון כזה לפי שיטת העדכון הקיימת בחוק הגמלאות, תוקן חוק הגמלאות במסגרת החוק להשגת יעדי התקציב וליישום המדיניות הכלכלית לשנת התקציב 2025 (תיקוני חקיקה), התשפ"ה–2025 (להלן – תיקון מס' 67), כך שלגבי גמלאי שהיה עובד פעיל לפחות בחלק מהתקופה אשר בגינה נחתמו ההסכמים הקיבוציים, ואשר פרש לפני מועד התשלום האחרון לעובדים הפעילים לפי אותם הסכמים, יהיה רשאי שר האוצר, בהתאם לסמכות שהוקנתה לו בסעיף 9(ג) לחוק הגמלאות, שנוסף במסגרת תיקון מס' 67 לחוק, לקבוע בצו כי משכורתו הקובעת של אותו גמלאי תעודכן בשיעור שייקבע ובעד התקופה שמהחודש שייקבע בצו לעניין זה ואילך, בהתאם למועד פרישתו של הגמלאי ולדירוג בו דורג ערב פרישתו. כך באמצעות עדכון המשכורת הקובעת, אשר ייקבע בצו, יתאפשר לגבי גמלאי כאמור, להתחשב באותו חלק ממסגרת עלות התוספות, אשר טרם חולק לגבי הדירוג בו דורג הגמלאי ערב פרישתו (ושלפיכך לא השפיע על משכורתו הקובעת), בהתאם לחלק היחסי של התקופה שבה היה עובד פעיל, מתוך כלל התקופה אשר לגביה נחתמו ההסכמים הללו, ובהתחשב באופן שבו חולקה מסגרת עלות התוספות לגבי העובדים הפעילים בדירוג האמור. זאת, בהתחשב בכך שיישום מסגרת עלות התוספות באמצעות תשלומים בשכר העובדים החל זמן ניכר לאחר תחילת התקופה אשר בגינה הוקצתה העלות האמורה.בהתאם לאמור מוצע לקבוע בצו של שר האוצר, בהתאם לסמכותו לפי סעיף 9(ג) לחוק הגמלאות, כי משכורתו הקובעת של גמלאי, שפרש משירות המדינה בתקופה שמיום י"ט בטבת התשע"ג (1 בינואר 2013) עד ליום ב' בכסלו התש"ף (30 בנובמבר 2019), וערב פרישתו דורג בדירוג כאמור בסעיף 1 לצו, תעודכן לעניין סעיף 8 לחוק, בעד קצבת החודש הקבוע בכותרת של כל אחד מהחלקים א' – ה' שבתוספת לצו (להלן – חודש העדכון) ואילך, לפי מועד פרישתו, בסכום הקבוע בטור א' לכל חלק. נודה על קבלת הערותיכם עד ליום ד בטבת, התשפ"ו 24/12/2025 בשעה 23:59.לתשומת לב: הזמן לקבלת הערות הציבור קוצר ל-14 ימים ו-שעהבכבוד רב,דודי קופליועץ משפטי, משרד האוצרלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             