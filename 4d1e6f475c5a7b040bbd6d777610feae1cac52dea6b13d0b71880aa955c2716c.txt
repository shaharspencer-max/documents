    פרסום תזכיר חוק להערות הציבור                         פרסום תזכיר חוק להערות הציבורשלום רב,משרד האוצר מפרסם את תזכיר חוק לקידום התחרות בשוק הבנקאות (תיקוני חקיקה), התשפ"ו-2025תקציר:במטרה להגביר את התחרות במערכת הבנקאית ובפרט בשירותים הבנקאיים הניתנים למגזר הקמעונאי, הכולל משקי בית ועסקים קטנים ובינוניים, שר האוצר ונגיד בנק ישראל מינו בחודש נובמבר 2024 צוות בין-משרדי בראשותם המשותפת של הממונה על התקציבים במשרד האוצר והמפקח על הבנקים בבנק ישראל (להלן – הצוות). נוסף על יושבי הראש המשותפים היו חברים בצוות יושב ראש הרשות לניירות ערך, הממונה על שוק ההון, ביטוח וחיסכון, הממונה על התחרות, המשנה ליועצת המשפטית לממשלה (משפט כלכלי), ראש האגף ליציבות פיננסית בבנק ישראל ומנהלת יחידת רישוי ובנקים חדשים בפיקוח על הבנקים.הצוות נועד לגבש המלצות להגברת התחרות בשירותים שמעמידים תאגידים בנקאיים למגזר הקמעונאי, דהיינו למשקי בית ולעסקים קטנים ובינוניים (להלן – המגזר הקמעונאי), ובכלל זאת לגבש המלצה לעניין מתן רישיון תאגיד בנקאי לגופים נוספים, כך שיוכלו לקבל פיקדונות מהציבור ולתת אשראי כאחת למגזר הקמעונאי. במסגרת זאת נבחנו, בין היתר, תנאים מקלים לקבלת רישיון ולפיקוח בהתאם לנוהג הרישוי והאסדרה הבנקאי המקובל בעולם. לצורך גיבוש המלצות אלו נשקלו, בין היתר, הנושאים הבאים:1.     קידום התחרות במערכת הבנקאית בכלל ובפרט במקטע שירותי הבנקאות למגזר הקמעונאי, לרבות עידוד כניסה של שחקנים קטנים, חוץ בנקאיים וחברות תשלומים;2.     שמירה על יציבות מערכת הבנקאות ועל עניינם של הלקוחות;3.     מתווה מדורג לרישוי ופיקוח שיאפשר התמחות בפעילות בנקאית מצומצמת למגזר הקמעונאי, לרבות התאמת החקיקה, העיסוקים המותרים לגופים אלו והתאמת הדרישות הרגולטוריות להיקף ולמורכבות הפעילות;4.     בחינת החסמים המבניים לפתיחת השוק לשחקנים נוספים, בין היתר, נוכח ניגודי העניינים שעלולים להיווצר, בשים לב לוועדות הקודמות בתחום. בחודש אוגוסט 2025, בתום עבודת מטה בין-משרדית בת כתשעה חודשים שכללה פרסום דוח ביניים ושמיעת הערות ציבור, הגיש הצוות לשר האוצר ולנגיד בנק ישראל דוח מסכם ובמסגרתו המלצות סופיות אשר התקבלו פה אחד על ידי כלל חברי הצוות. בלב המלצות הצוות עומדת ההמלצה על מתווה רישוי בנקאי מדורג שיאפשר כניסה של שחקנים בנקאיים חדשים מתוך מטרה להגביר את התחרות בשירותים הבנקאיים המוצעים למגזר הקמעונאי. המתווה המומלץ משקף איזון בין הצורך בשמירה על יציבות המערכת הפיננסית ומניעתם של ניגודי עניינים לבין הצורך בהגברת התחרות במערכת הבנקאית באמצעות מיצוי פוטנציאל הכניסה של בנקים חדשים.במסגרת תזכיר זה מוצע לבצע את תיקוני החקיקה הנדרשים על מנת לאפשר את הקמתם של בנקים קטנים, לקבוע מנגנוני פיקוח מותאמים, להפחית חסמי חקיקה, ולעודד תחרות וחדשנות בשוק הבנקאי. להשלמת התמונה יצוין כי יישום ההמלצות טעון גם התאמה לאסדרה בנהלים של הפיקוח על הבנקים. התאמת הרגולציה מקודמת במקביל לקידום תזכיר זה.  נודה על קבלת הערותיכם עד ליום ה בכסלו, התשפ"ו 25/11/2025 בשעה 23:59.בכבוד רב,דודי קופליועץ משפטי, משרד האוצרלעיון בפרסום והעברת הערות  לצפיה בקובץ תזכיר חוק לקידום התחרות בשוק הבנקאות (תיקוני חקיקה), התשפ"ו-2025            לשינויי העדפות הדיוור   להסרה מרשימת הדיוור             