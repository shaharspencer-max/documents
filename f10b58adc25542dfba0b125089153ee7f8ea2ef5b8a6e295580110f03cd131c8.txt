    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד האוצר מפרסם את טיוטת צו תעריף המכס והפטורים ומס קנייה על טובין (תיקון מס'...), התשפ"ו-2026תקציר:בהמשך להחלטת הממשלה מס' 286 מיום 1 באוגוסט 2021 שעניינה "תמחור פליטות גזי חממה", ולהחלטת הממשלה מס' 1261 מיום 15 בינואר 2024 שעניינה "תמחור פליטות מזהמים מקומיים וגזי חממה", הותקן צו תעריף המכס והפטורים ומס קנייה על טובין (תיקון מס' 8 והוראת שעה מס' 10), התשפ"ד-2024 (להלן – "תיקון מס' 8"). תיקון מס' 8 העלה את שיעורי מס הקנייה המוטלים על סוגים שונים של דלק בהדרגה החל מיום 1 בינואר 2025. על מנת לאפשר מעבר מדורג של תעשיית המלט הישראלית מייצור מבוסס פטקוק לייצור המבוסס על חומרים מזהמים פחות, תיקון מס' 8 קבע פרט מכס שמספרו 27.13.111000 בו מסווג פטקוק המיועד לייצור מלט במפעל בעל רישיון לכך תוך תשלום מס הקנייה החל לפני יום 1 בינואר 2025 (להלן – "מס הקנייה המופחת"), במקום מס הקנייה הכללי אשר עולה בהדרגה, אך זאת במסגרת כמות מוגבלת אשר תצטמצם מדי שנה עד לסיום המתווה בשנת 2041. במסגרת דיון שקיימה ועדת הכספים של הכנסת בעניין תיקון מס' 8 ביום 14 באוגוסט 2024 סוכם כי יוקם צוות בהשתתפות משרד האוצר, המשרד להגנת הסביבה, מינהל התכנון ומשרד הכלכלה, אשר יעסוק בהסרת חסמים לפרויקט הסבת דלקים לפסולת בתעשיית המלט בישראל (להלן – "הצוות"). עוד נאמר בדיון האמור כי אם ימצא יו"ר הצוות שהפרויקט לא התקדם כתוצאה מהיבטים הקשורים במדינה, תהיה לו אפשרות להמליץ על דחיית המכסה של הפטור. הצוות מצא לאחרונה כי קיימים עיכובים בלוחות הזמנים של התמיכות השונות הדרושות לצורך הסבת דלקים לפסולת בתעשיית המלט בישראל, ולכן הוא המליץ לדחות בשנה אחת את מתווה צמצום כמות הפטקוק המיועד לתעשיית המלט אותו ניתן לייבא בשיעור מס הקנייה הנמוך.בהתאם, מוצע בצו זה לתקן את הטבלה המופיעה בכלל 7 לכללים נוספים ישראליים לפרק 27 בצו תעריף המכס והפטורים ומס קנייה על טובין, התשע"ז-2017, כך שכל השנים הנקובות בטבלה יידחו בשנה אחת. יצוין כי בהתאם לאמור, גם סיומו של המתווה יידחה בשנה, כך שמס הקנייה המופחת יפסיק לחול החל משנת 2042. נודה על קבלת הערותיכם עד ליום ח בשבט, התשפ"ו 26/1/2026 בשעה 23:59.בכבוד רב,דודי קופליועץ משפטי, משרד האוצרלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             