    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד האוצר מפרסם את טיוטת צו תעריף המכס והפטורים ומס קנייה על טובין (הוראת שעה מס'..), התשפ"ו -2025תקציר:בצו תעריף המכס והפטורים ומס קנייה על טובין, התשע"ז-2017, קבועים, בין היתר, שיעורי המכס על גבינות. במסגרת צו תעריף המכס והפטורים ומס קנייה על טובין (תיקון מס' 9 והוראת שעה מס' 5), התשפ"ב- 2021 וכן צו תעריף המכס והפטורים ומס קנייה על טובין (תיקון מס' 2 והוראת שעה מס' 2), התשפ"ג- 2023 נקבעו הפחתות מכסים על גבינות ומכסה לייבוא גבינות בפטור ממכס מכל המדינות החברות בארגון המכס העולמי (WTO) על מנת לספק את מלוא הביקוש למוצרי חלב, להוריד את מחירי מוצרי חלב ולקדם את הורדת יוקר המחיה, תוך שמירה על החקלאות הישראלית ומתן ודאות לענף החלב. (להלן- צווי ההטבה). בצווי ההטבה, נקבעה בין היתר מכסה קבועה פטורה ממכס ליבוא גבינות שאינה כוללת גבינות המיוצרות מחלב צאן. המכסה נכנסה לתוקף בשנת 2021 והיא עומדת כיום על 5,051 טון בשנה (להלן-מכסת הגבינות). על אף צווי ההטבה, כיום עדיין חל מכס על גבינות מסוימות בסכום שנע בין 3.34 שקלים חדשים לקילוגרם לבין 8.63 שקלים חדשים לקילוגרם או בשיעור של 8%. על פי סקר אחרון של ארגון ה-OECD, מחירי מוצרי החלב בישראל גבוהים בכחמישים אחוז בהשוואה לממוצע מדינות הארגון, ובתחום הגבינות הקשות הפער כמעט כפול ועומד על כ- 100%. נתונים אלה משקפים בין היתר חסמי תחרות מתמשכים, משק סגור ליבוא, שוק ריכוזי ומבוסס על מספר מצומצם של מחלבות שחלקן אף הוכרזו כמונופולים על ידי רשות התחרות. כל אלה מובילים להעדר תחרות חופשית על חשבון הצרכן הישראלי אשר נאלץ להסתפק במגוון מוגבל של גבינות במחיר יקר. יודגש כי עלויות הייחודיות למחלבות המקומיות בניהן- עלות החלב הגולמי, דרישות כשרות, השבתת פעילות בסופי שבוע ורגולציה ייחודית אינן מצדיקות במלואן את פערי המחירים בין המוצר הנמכר במדף לבין מחיר ייצורו. עם זאת, הצרכן הישראלי ממשיך ומעוניין לצרוך גבינות למרות רמות המחירים הגבוהות.על מנת להגדיל משמעותית את כמות הגבינות המיובאות לישראל בכדי לאפשר תחרות הוגנת והורדת מחירים, מוצע במסגרת צו זה להגדיל בהוראת שעה את מכסת הגבינות ב-8,000 טון נוספים, כלומר ממכסה של 5,051 טון למכסה של 13,051 טון, אשר תחול מיום 1 בינואר 2026 עד ליום 31 בדצמבר 2027. מאחר וחלק מהגבינות הכלולות במכסה ממילא פטורות ממכס בדרך קבע, מוצע כי המכסה המוגדלת תחול רק על הגבינות שבפרטי המכס שלהן חל מכס. הגדלת מכסת הגבינות כאמור הינה בהיקף מוגבל ומאוזן אשר אינו משנה את עיקר מבנה השוק המקומי, אלא מוסיף שכבת תחרות נדרשת במקטע שבו נמדדו פערי מחירים קיצוניים. בנוסף, מודלים כלכליים ומקרי העבר מלמדים כי הורדת מחירים הנובעת מהגברת התחרות בענף גרמה לגידול בביקוש המצרפי למוצר. ניתן להניח כי גם במקרה של גבינות , הורדת מחירים תביא לגידול דומה בביקוש לגבינות, וייתכן שאף תשפיע לחיוב על היקפי הייצור המקומי. המתווה כולו מוצע במסגרת הוראת שעה למשך שנתיים, כך שאין מדובר בפתיחה גורפת של השוק ליבוא, אלא בצעד מדוד שנועד להתמודד עם כשל שוק. הגבלת היבוא במתכונת של מכסות מאפשרת לשמור על יציבות הייצור המקומי, ומבטיחה השפעה ממוקדת בהורדת מחירים לציבור, לצד שימור יכולתן של המחלבות המקומיות להמשיך לפעול ולהתחרות. נודה על קבלת הערותיכם עד ליום כ"א בכסלו, התשפ"ו 11/12/2025 בשעה 23:59.בכבוד רב,דודי קופליועץ משפטי, משרד האוצרלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             