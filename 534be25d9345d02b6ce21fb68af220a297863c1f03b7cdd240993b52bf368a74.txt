    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד הכלכלה והתעשייה מפרסם את טיוטת צו התקנים (תיקון התוספת החמישית לחוק) (הוראת שעה) (מס'...), התשפ"ו–2026תקציר:ב-1 בינואר 2025 נכנסה לתוקפה ההוראה המחייבת – דירקטיבה לבטיחות מכשירי חשמל המוזנים ממתח נמוך (עד 1,000 וולט) –  Directive 2014/35/EU of the European Parliament and of the Council of 26 February 2014 on the harmonisation of the laws of the Member States relating to the making available on the market of electrical equipment designed for use within certain voltage limits (LVD) בהתאם להוראה המחייבת, ניתן לייבא ולייצר מזגני אויר כך שיתאימו לאסדרות האירופאיות המאומצות, לרבות מזגנים שגזי הקירור בהם דליקים.כניסת הרפורמה "מה שטוב באירופה", בינואר 2025, שינתה את המצב הקיים והחסם שנוצר בתחום ואפשרה את היבוא והיצור של מזגנים ללא הגבלה לעניין סוגי הגזים הדליקים. על כן, על מנת לאפשר את השימוש בשוק בצורה בטיחותית ומידתית, לדעת גורמי המקצוע יש להגביל את השימוש בסוג מסוים של גזים דליקים בשלב זה.לדעת גורמי המקצוע במשרד הכלכלה והתעשייה, לאחר התייעצות עם גורמי מקצוע בכבוי והצלה, על אף שביום 14 באפריל 2025 נכנס לתוקף חוק הסדרת העיסוק בעבודה במערכת קירור או מיזוג אוויר, תשפ"ה – 2025, החוק שמסדיר את רישוי מערך העוסקים בתחום באופן שיבטיח שהפעולות המבוצעות בתחום המיזוג, ובכללן התקנה ותחזוקה, יבוצעו על ידי אנשי שירות מקצועיים שקיבלו הכשרה והסמכה מתאימה להתקנה ותחזוקה של מערכות קירור ומיזוג אוויר, הכוללות קררים דליקים, עדיין יש חשש לבטיחות הציבור לעניין מזגני אויר עם גזי קירור דליקים מסוג A3 בשל הזמן הקצר שחלף מהאסדרה וחוסר הניסיון של אותם המתקינים וחוסר המידע על תוצאות ההתקנות וכד'. לכן נכון להחריג אותם, בשלב זה, מההוראה המחייבת ולא לאפשר יבוא ויצור שלהם, בהתאם לאסדרה האירופית המאומצת, למעט מזגנים מסוג "ניידים" שכמות הגז בהם נמוכה מ-200 גרם (בשל כך שמדובר במזגנים שלא מצריכים התקנה עם כמות מוגבלת של גז, הסכנה הטמונה בהם נמוכה מאוד). על כן וכדי למנוע סכנה לציבור, שר הכלכלה והתעשייה פנה לוועדה בהתאם להוראות סעיף 9א2(א)(6) לחוק התקנים וסעיף 2יח1(א) לפקודת היבוא והיצוא בבקשה להחרגה מזגני אויר כאמור מההוראה המחייבת הקבועה בתוספת החמישית לחוק התקנים. יובהר כי במסגרת ההוראה מותרים היבוא והיצור של מזגנים עם גזי קירור מסוג A2 ו-A2L מה שמאפשר יבוא מגוון רחב של מזגנים, וזאת גם בהתאם לדרישות הקבועות בתקן הישראלי ת"י 994 חלק 1.היות ומועד הגשת הבקשה המקורית לוועדת החריגים מאוחר ממועד כניסת ההוראה המחייבת לתוקף, השתמש שר הכלכלה והתעשייה בסמכותו לפי סעיף 2יח1(יב)(1) לפקודת היבוא והיצוא, והתקין צו המורה על החרגה מידית של מזגני אויר עם גז קירור מסוג A3, למעט מזגנים מסוג "ניידים" שכמות הגז בהם נמוכה מ-200 גרם, מהתוספת החמישית לחוק התקנים, וזאת לתקופה של שלושה חודשים. בתום תקופה זו, ולאור העובדה שהנושא טרם נדון בוועדת החריגים, עשה שר הכלכלה והתעשייה שימוש בסמכותו לפי סעיף 2יח1(יב)(2) לפקודת היבוא והיצוא והאריך את הצו שהותקן בתקופה של 160 ימים, עד ליום ה-7 באוקטובר 2025.כעת, פועל שר הכלכלה והתעשייה לתקן את התוספת החמישית, כך שההוראה לעניין התנאי להחלה יחוקק באופן קבוע ולא במסגרת הוראת שעה, וזאת בהתאם לכלים הקבועים בפקודת היבוא והיצוא, בסעיף 2יח1(א)(6), סעיפים 2יח1(ה) עד (ו) וסעיף 2יח1(יב)(2).ב-30 בספטמבר 2025, הותקן צו זמני הקובע הוראת שעה לעניין ההחרגות המבוקשות. הצו הותקן בעקבות דיון בוועדת החריגים, שבמהלכה הוחלט כי לאור לוחות הזמנים הצפופים ומועד פקיעת הצו האחרון (7 באוקטובר 2025), יותקן צו זמני עד ליום ה-31 בדצמבר 2025 ועד למועד זה ועדת החריגים תקיים דיון לבחינת הצורך להפיכת אי תחולה זו באופן קבוע. בדיון נוסף שנערך בנושא, טרם התקבלו החלטות לעניין היקף השימוש בקררים דליקים במדינת ישראל. כדי לא להותיר את המשק פרוץ, הוחלט להמשיך את הוראת השעה הקיימת ואולם להוסיף תיקון בתנאים להחלה כך שניתן יהיה לייבא מזגנים ניידים אם תחולת הגזים בהם היא עד 300 גרם, בשונה מהצווים הקודמים בנושא שקבעו 200 גרם וכן למנוע את כניסתם של מזגנים שגזי הקירור בהם מסוג A2  או A3. השינוי נבע מדיון מקצועי בוועדת החריגים והחלטתה לאחר שאיזנה את השיקולים שנדונו בין עמדת כבאות והצלה לגופים היציגים.לאור העובדה שמדובר בשינוי תנאים, תיקון הצו הצריך אישור של ועדת הכלכלה בכנסת. ב-31.12 ניתנה החלטה נוספת המאריכה את הצו הקיים עד ליום ה-1 במרץ 2026, וזאת כדי לתת זמן לשר הכלכלה להחליט האם ברצונו ליישם את החלטת ועדת החריגים או לפנות לממשלה לקבלת עמדתה. כעת, לאחר שהשתכנע שר הכלכלה, ובהמלצת הגורמים המקצועיים במשרד, הוחלט לקבל את המלצת ועדת החריגים ולהוציא צו המבטא את התנאים עליהם המליצה הוועדה. הוועדה קבעה כי הצו יהיה זמני, עד ליום ה-31.12.26, וזאת עד להשלמת הדיון בנושא בוועדה במטרה לבחון את אישור מכירת מזגנים המכילים קררים מסוג 2A ו-3A בתום תקופה זו.מכיוון שמדובר בשינוי תנאים, בהתאם לסעיף 9א2(ג) לחוק התקנים, נדרש את אישור ועדת הכלכלה של הכנסת ולכן התקנת צו זה מותנה באישורה.הפרסום מקוצר לאור הצורך להתכנס לכל ההליכים הנדרשים בטרם פקיעת הצו הקיים. מאחר ומדובר ביישום הליך הקבוע בחוק, אין חובת RIA.  נודה על קבלת הערותיכם עד ליום י"ג בשבט, התשפ"ו 31/1/2026 בשעה 23:59.לתשומת לב: הזמן לקבלת הערות הציבור קוצר ל-9 ימים ו-5 שעותבכבוד רב,גלית יעקובובהיועצת המשפטית, משרד הכלכלה והתעשייהלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             