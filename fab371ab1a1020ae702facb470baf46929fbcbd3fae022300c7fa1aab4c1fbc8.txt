    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד הפנים מפרסם את טיוטת צו התכנון והבנייה (פטור מהיתר להקמת סכר עפר זמני ועבודות נוספות לצורך שאיבת מי כנרת) (הוראת שעה), התשפ"ו-2025תקציר:סעיף 266ה(ב) לחוק התכנון והבניה, התשכ"ה-1965, מסמיך את שר הפנים, בתנאים המפורטים בו, לקבוע בצו במקרים חריגים פטור מהיתר לפי פרק ה' לחוק, לעבודות או לשימושים זמניים הנדרשים לביצוע מיזם בעל חשיבות ודחיפות לאומית שלשם הקמתו נדרשים עבודות או שימושים זמניים שאם ביצועם יותנה בקיומו של היתר, לא ניתן יהיה לממש את המיזם במועד הדרוש, וזאת לאחר התייעצות עם המועצה הארצית.באפיק הירדן הדרומי, ממוקמת תחנת דגניה השואבת את מי הכנרת אל צינור המים עד "בריכת בית זרע" ומשם מובלים המים לצורך אספקתם. עקב מיעוט מי הגשמים וירידת מפלס הכנרת עד לגובה שלא מאפשר עוד להמשיך ולשאוב מים מתוכה, עלולה מדינת ישראל להפר את התחייבותה לאספקת מים. לאור האמור, יש צורך להקים סכר עפר זמני ומתקנים נלווים נוספים במטרה ליצור בריכה מלאכותית, שתגרום לעליית מפלס המים, מה שיאפשר שאיבתם ואספקתם.לצורך הקמת סכר העפר, הקווים והמתקנים הנלווים, נדרש היתר בנייה מכח פרק המים של תמ"א 1 תכנית מתאר ארצית למשק המים, לקווים ומתקנים למי מערכת. לא ניתן להמתין עד להשלמת הליך הרישוי שכן הפעלת הסכר נדרשת מיידית על מנת לספק את כמות המים המובטחת כבר היום. לפיכך יש צורך בצו מתאים שיאפשר את הקמת סכר העפר ויתר העבודות הנלוות בפטור מהיתר, וזאת לתקופה זמנית עד לקבלת ההיתר. נודה על קבלת הערותיכם עד ליום כ בחשוון, התשפ"ו 11/11/2025 בשעה 23:59.לתשומת לב: הזמן לקבלת הערות הציבור קוצר ל-7 ימים ו-12 שעותבכבוד רב,יהודה זמרתהיועץ המשפטי, משרד הפניםלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             