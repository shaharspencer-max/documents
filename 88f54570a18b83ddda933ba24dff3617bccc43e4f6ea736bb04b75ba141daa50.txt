    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד האוצר מפרסם את טיוטת אכרזת המסים (גבייה) (ארנונה כללית ותשלומי חובה לרשויות המקומיות) (הוראת שעה) (תיקון), התשפ"ו-2025תקציר:פקודת המסים (גביה) (להלן – הפקודה) קובעת דרכי גבייה של חובות מס והיא כוללת הוראות שונות לגבייה, כגון הטלת עיקולים, מימוש נכסים וכו'.סעיף 2 לפקודה קובע כי מס, לצורך הפעלת הפקודה הוא כל מס, ארנונה, הלוואה ותשלום אחרים שעל גבייתם הוכרז או יוכרז ע"י שר האוצר כגביה הכפופה לחוק הדן בגביית מסים. כלומר, על מנת להכפיף חובות הנובעות מאי תשלום ארנונה כללית או תשלומי חובה אחרים לרשויות המקומיות, שר האוצר נדרש להכריז כי הפקודה תחול עליהם.בהתאם לאמור, הכריז שר האוצר באכרזת המסים (גביה)(ארנונה כללית ותשלומי חובה לרשויות מקומיות)(הוראת שעה), התש"ס-2000, כי ארנונה כללית ותשלומי חובה לרשויות המקומיות יהיו מס כמשמעותו בפקודה. תוקפה של האכרזה האמורה היה לתקופה קצובה של שנה עד לתום שנת 2000. מתום שנת 2000 מוארכת ההכרזה מדי שנה כאשר ההארכה האחרונה אושרה לתקופה של שנתיים שהחלה בסוף שנת 2023 עד תום שנת 2025.הוראות הפקודה הינן כלי משמעותי ליכולות של הרשות המקומית לגבות חובות הנובעים מאי-תשלום של ארנונה כללית או של תשלומי חובה אחרים שהוטלו על ידי הרשות המקומית. לאור כל האמור, מוצע להאריך את תוקף ההכרזה פעם נוספת, בשנתיים, עד ליום א' בטבת התשפ"ח (31 בדצמבר 2027), הטעם להארכת הוראת השעה לשנתיים, הוא ליתן מענה, גם אם מוגבל , לחוסר הוודאות הטמון בהארכת הוראת השעה לשנה אחת בלבד לרשויות המקומיות, אשר כמתואר לעיל, נסמכות על כלי הגבייה המפורטים בפקודה, לגביית ארנונה ותשלומי חובה אחרים.        נודה על קבלת הערותיכם עד ליום ה בכסלו, התשפ"ו 25/11/2025 בשעה 23:59.בכבוד רב,דודי קופליועץ משפטי, משרד האוצרלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             