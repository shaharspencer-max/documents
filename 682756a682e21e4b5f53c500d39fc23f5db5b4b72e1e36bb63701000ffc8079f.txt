    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד העבודה מפרסם את טיוטת צו אכרזת חומרי נפץ (חומרי נפץ מאושרים) (תיקון) התשפ"ו–2026תקציר:הטיוטה המוצעת מתקנת את אכרזת חומרי נפץ באופן שמכניסה לתוקף קבוע הוראה שבה נקבע כי "סוג 12: זיקוקין דינור: שהם כוורות זיקוקין מועפים או חלקיהן ופגזי זיקוקין או חלקיהם" , יוכרזו כחומר נפץ מאושר . הצורך באכרזה הוא לאפשר למשטרת ישראל והפרקליטות להפליל באופן יעיל יותר את מי שמחזיק את הזיקוקין מסוג 12 שלא כדין או מבצע בהם פועלות פח"ע וזאת גם בלי חוות דעת מומחה או של מעבדה שאכן סוג 12 הוא חומר נפץ. מטרת התיקון היא לסייע לגורמי האכיפה ולא לשנות מהמשטר האזרחי של אכיפת היתרי ההפעלה, המכירה, האחזקה והאחסנה של זיקוקין אלה. כאמור הסדר זה עוגן כהוראת שעה ביום 24.10.23 בהתאם להחלטת ממשלה שקבעה את הצורך (פורסם בק"ת 10600) והוארך מספר פעמים בכנסת עד ליום 15.1.26. הואיל ולעמדת משטרת ישראל יש צורך להמשיך באופן קבוע את ההסדר שנקבע בהוראת השעה והדבר נבחן ונדרש גם בהתאם להליך הרייה. תכלית ההסדר מקורו בהתרחבות התופעה של זליגת זיקוקין דינור לגורמי פח"ע ופליליים ובהתאם להחלטת ממשלה 549 מיום 24.10.2021 שעניינה "תכנית לטיפול בתופעות הפשיעה והאלימות בחברה הערבית 2022-2026" נדרשה הקשחת הסנקציות על זיקוקין וחיזוק האכיפה הפלילית באמצעות משטרת ישראל. אחד מהצעדים שנקטה הממשלה בהחלטתה להקשחת הסנקציה הינו באמצעות מציאת פתרון יעיל ליכולת הפללה מהירה יותר ללא צורך בחוות דעת מומחה או של מעבדה מאושרת שהחומר המצוי בפני בית המשפט הוא אכן חומר נפץ. באכרזה של סוג 12 כחומר נפץ מאושר בחקיקה הרי שלא ידרשו עוד גורמי האכיפה לאמצעי הוכחה. לשם כך, נדרש לתקן את אכרזת חומרי נפץ (חומרי נפץ מאושרים), תשנ"ט-1999 ולהפוך את הוראת השעה שנקבעה בה ביום 27.3.2023 (פורסמה בק"ת 10600 עמ' 1162) להוראת קבע - לעניין קביעת זיקוקין דינור מסוג 12 כחומר נפץ מאושר. כאמור אין באכרזה זו כפי שצוין בהחלטות הממשלה הקודמות כדי לשנות ממשטר האכיפה האזרחי.  נודה על קבלת הערותיכם עד ליום י בשבט, התשפ"ו 28/1/2026 בשעה 23:59.לתשומת לב: הזמן לקבלת הערות הציבור קוצר ל-3 ימים ו-7 שעותבכבוד רב,דבורה ספיר אליעזרהיועצת המשפטית, משרד העבודהלעיון בפרסום והעברת הערות  לצפיה בקובץ ria  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             