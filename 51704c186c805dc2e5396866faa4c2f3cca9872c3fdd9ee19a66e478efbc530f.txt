    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד המשפטים מפרסם את טיוטת תקנות השכירות והשאילה (חוזה שכירות למגורים מצוי), תשפ"ו-2026.תקציר:מטרת תקנות אלו היא לקבוע הוראות חוזה מצוי לשכירות למגורים מכוח סמכותו של שר המשפטים לפי הוראות סעיף 25ד לחוק השכירות והשאילה, התשל"א-1971. בהתאם להוראות סעיף 25ד(ב) לחוק, החוזה המצוי יחול ככל שלא נערך בין הצדדים חוזה שכירות חתום ובכתב ולא הוסכם אחרת בין הצדדים וכן הוא יחול כחוזה משלים כאשר לא נכללה בחוזה השכירות הוראה שיש חובה לכלול אותה בהתאם להוראות החוק. החוזה המצוי יכול לשמש גם ככלי עזר לצדדים בעת המשא ומתן לכריתת החוזה, ואף ככלי עזר לפרשנות והשלמת חוזים על ידי בתי המשפט.החוזה המצוי מוצע ביחס לשני נושאים, שנמצאו בבחינה מקצועית ובהליך שיתוף ציבור שנערכו כמעוררים מחלוקות בין הצדדים באופן מיוחד וקיימת הצדקה להכללתם בחוזה מצוי: ברירה להארכת תקופת השכירות ("אופציה") (תקנה 1 המוצעת); חלוקת אחריות בין השוכר למשכיר בגין פגמים וליקויים בדירה (תקנה 2 המוצעת). יצוין כי הצדדים רשאים לקבוע אחרת בכתב או בעל פה.  נודה על קבלת הערותיכם עד ליום ו באדר, התשפ"ו 23/2/2026 בשעה 23:59.בכבוד רב,כרמית יוליסהמשנה ליועץ המשפטי לממשלה (משפט אזרחי), משרד המשפטיםלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             