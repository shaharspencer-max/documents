    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד האוצר מפרסם את טיוטת צו תעריף המכס והפטורים ומס קנייה על טובין (הוראת שעה מס' 11), התשפ"ה-2025 (תיקון), התשפ"ו-2025תקציר:צו תעריף המכס והפטורים ומס קנייה על טובין (הוראת שעה מס' 11), התשפ"ה-2025 קבע (להלן- הוראת שעה מס' 11) פטור ממכס על יבוא החלב לתקופה שמיום 28 באוגוסט 2025 עד יום 31 בדצמבר 2025. כמו כן, במסגרת הוראת שעה מס' 11 נקבע כי בתקופה שמיום 1 בינואר 2026 עד ליום 28 בפברואר 2026 תחול מכסה לייבוא חלב בפטור ממכס מכל המדינות החברות בארגון המכס העולמי (WTO) בגובה 2,000 טון. הצו האמור נועד לתת מענה לירידה בימי ייצור וימי עבודה בחגי תשרי ולאפשר אספקה רציפה של החלב הניגר לאור המחסור הצפוי. בנוסף, הוראת שעה מס' 11 הוסיפה את כלל 2 לכללים נוספים (ישראליים) לפרק 4 לצו תעריף המכס והפטורים ומס קנייה על טובין, התשע"ז-2017, לפיו הפטור ממכס והמכסות הפטורות ממכס יינתנו לחלב בקר טבעי בלבד, שאינו מיוצר מאבקת חלב ושלא עבר תהליכי UHT או עיקור, כלומר החלב אינו חלב עמיד. הכללים נועדו למקד את הפטור ממכס ואת המכסות הפטורות ממכס ביבוא החלב הניגר המהווה מוצר בסיסי וחיוני לכלל הציבור. בהמשך למחסור הצפוי באספקת חלב ניגר במהלך חגי תשרי, הנובע ממחסור בימי עבודה בתקופה זו, פורסם צו תעריף המכס והפטורים ומס קנייה על טובין (הוראת שעה מס' 11), התשפ"ה-2025 (תיקון), התשפ"ה-2025 (להלן- התיקון), אשר קבע פטור ממכס לחלב עמיד בתקופה שמיום 19 בספטמבר 2025 ועד ליום 17 באוקטובר 2025. הצו האמור קבע פטור זמני ממכס על חלב עמיד, וזאת במטרה להרחיב את מנעד המוצרים שיכולים לתת מענה לביקוש הצרכני ולהבטיח נגישות גבוהה ורציפה למוצרי חלב ניגרים, ובפרט עבור השכבות החלשות באוכלוסייה, אשר רגישות יותר לשינויים במחירים ולחוסרים זמניים באספקה.  על מנת לתת פתרון נוסף למחסור בחלב למשך תקופה ארוכה יותר ולמנוע מחסור במהלך סוף שנת 2025, מוצע בצו זה לקבוע מכסה פטורה ממכס על סך 500 טון ליבוא של חלב עמיד, כמוצר תחליפי לחלב טרי. מוצע כי המכסה תהיה בתוקף בתקופה שמיום 18 באוקטובר 2025, כלומר ממועד פקיעתו של התיקון, ועד ליום 31 בדצמבר 2025. המכסה, אשר מאפשרת יבוא בפטור בכמות מוגבלת, נועדה לתת מענה משמעותי יותר למחסור הצפוי עד לחזרתן לפעילות סדירה של המחלבות. נודה על קבלת הערותיכם עד ליום כ"ג בתשרי, התשפ"ו 15/10/2025 בשעה 09:00.לתשומת לב: הזמן לקבלת הערות הציבור קוצר ל-14 ימים ו-22 שעותבכבוד רב,דודי קופליועץ משפטי, משרד האוצרלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             