
​
ועדת החוץ והביטחון בראשות ח"כ בועז ביסמוט התכנסה לדיון נוסף הצעת חוק שירות ביטחון (תיקון מס 26) (שילוב תלמידי ישיבות), התשפב-2022.
בפתח הדיון פנה לחברי הוועדה הלום קרב מחטיבת גולני שלחם בחרבות ברזל ואמר בסערת רגשות: "מתעסקים פה במלא דברים, אבל בסופו של דבר לא מתעסקים במה שבאמת חשוב. אני ילד בן 21 והחלום הכי טוב שלי, אם תשאל אותי זה לקבל כדור בין העיניים. אני גופה  מהלכת, אני אדם שלא חי.  אתה יודע מה זה להרים גופות של חברים שלך ישנת איתן ועשית איתן טירונות, ורגע אחריה הם מתפוצצים לך מול העיניים.אני איבדתי 23 חברים, לפני שלושה ימים התאבד לנו חייל.
אני לפני כמה חודשים הזרקתי לעצמי 3 גרם פנטנין לווריד כי לא יכלתי לסבול יותר. אני רואה גופות מול העיניים. ואני לא רוצה לחיות, אני לא יכול לחיות אי אפשר להמשיך את המצב הזה ואם אנחנו פה בשביל להציל חיים ואם אנחנו לא נתעורר, אחרי המלחמה  הארורה הזאת, יהיה פה גל של מתאבדים אנחנו נראה גופות ברחובות.
טפלו בי, למה אני אמור לזעוק את זה? לסבול את זה? לנסות להתאבד כל יום? ניסתי להתאבד, לחתוך את עצמי, כל הידים שלי חתכים. אנחנו שקופים."
הדיון היום התמקד בסעיפים 26 ג' עד 26 י' לחוק שעוסקים בין היתר בהגדרות, דחיית שירות לתלמידי ישיבות, תנאים לדחיית שירות של תלמיד ישיבה, מתן צו דחיית שירות, פטור משירות סדיר למי שהגיע לגיל הפטור והוראת שעה.
יו"ר הוועדה, ח"כ בועז ביסמוט אמר: "אני חפץ בגיוסם של חרדים לצבא בהתאם להיערכות צהל בעניין. אני מקבל הרבה מאוד פניות לגבי פרסומים שהיו ביומיים האחרונים, לאחרונה מתפרסמים שלל פרסומים שונים שמיוחסים לחוק הגיוס.  חשוב לי להבהיר שהדיונים בוועדה הם הפלטפורמה הרשמית להתעדכן ממנה, פה מתקבלות ההחלטות.
מאז שנכנסתי לתפקיד אני מקיים פגישות רבות, שומע פתרונות והצעות מגוונות ופתוח לשמוע את כלל הדעות. דבר אחד ברור, בכל הפתרונות שנבחנים, הצורך בעליה במספר המתגייסים החרדים לצה"ל כחלק מההתמודדות עם צרכי כוח האדם של הצבא במציאות הביטחונית הנוכחית. ישנה הבנה שבעיצומה של מלחמה הצורך בחיילים הוא דחוף והכרחי. נמשיך לפעול להסדרה כוללת ויציבה של חוקה גיוס, מתוך אחריות, שיתוף פעולה ורצון אמיתי להגיע לפתרון שיחזק את צה"ל וייטיב עם החברה הישראלית כולה."
ח"כ יולי אדלשטיין: "אני רוצה להפנות את תשומת הלב, לפי נוסח הסעיף כפי שמופיע כאן שר הביטחון לא יכול לתת פטור אפילו לאדם אחד. הסעיף אומר שניתן לעשות זאת "בהתחשב בצרכי הביטחון ובהיקף הכוחות הסדירים". הייתה לנו פה ישיבה חסויה , אמרו לנו גורמים מקצועיים מה המצב של הכוחות הסדירים, לכן בנוסח הנוכחי של הסעיף, שר ביטחון סביר לא יכול לפטור אפילו אדם אחד.
אכן סמכותו של היו"ר לקבוע מה יעלה לדיון, אני שואל לגבי עילות התהליך. אם המטרה להגיע לחוק גיוס, היו פה דיונים רבים, הגענו לאיזה שהוא נוסח שהיה פשרה מאוד עמוקה, אז אם הכוונה להגיע למשהו פחות מיזה אחרי עוד סדרת דיונים אז ודאי שלא יהיה משהו שיגייס חרדים, אם הכוונה להגיע לחוק גיוס אז חבל עכשיו להתחיל את אותו תהליך עד שנגיע לאותה נקודה."
ח"כ בני גנץ: ""כבר עשר שנים אני מדבר על הצורך בלעדכן את מתווה שירות, מה שעשינו ב70 שנה הראשונות לא יתאים ל70 שנה הבאות. האתגרים התשנו החברה השתנתה אי  אפשר להשאיר את זה באותו מודל. השירות זה לא אילוץ זו זכות שצריך למממש.
ניסינו לקדם מתווה שירות ואז הגיע הקורונה, ואז ממשלת השינוי לא רצתה לקדם את מתווה שירות ולכן שמו פה הצעה שהיא בבחינת חוק גישור עד שנוכל לקדם את מתווה השירות.
לצערי קרה לנו ה7.10 ומה שאנחנו צריכים עכשיו זה אחד כן להגיע למתווה שירות ושתיים כן להגדיל את המספרים כי הצרכים רק החמירו ממה שהיה. החוק שהצעתי אז לא רלבנטי היום.
לאחיי החרדים, האמת שכואב לי. הייתה צריכה להיות התייצבות של המנהיגים, הרבנים והציבור בשעה כל כך גורלית למדינת ישראל. ואם אנחנו חפצים שתהיה פה מדינה בעוד חמישים שנה שההרכב הדמוגרפי יהיה 60% חרדים, כולם צריכים להימצא בתוך משימת השירות."
ח"כ אפרת רייטן: "אני מקבלת את הנוסח הזה הישן שעבר בממשלה שלנו, ובאותה מידה אני מחזיקה את הנוסח שעבדתם עליו במשך שנה וחצי, והוא זה שאמור להיות זה שמביא לידי ביטוי את כל הדיונים שעשינו כאן. יש הבדל של שמים וארץ בין הנוסחים ולא ייתכן שאנחנו חוזרים לנוסח הישן שהוא עקר ולא לוקח בחשבון את כל מה שעלה כאן בדיונים."
לתמונות וסרטונים:
https://photos.app.goo.gl/Mor7V3bJ9SqeiYY9A
https://photos.app.goo.gl/Mor7V3bJ9SqeiYY9A
בני דורון – דובר ועדת החוץ והביטחון​