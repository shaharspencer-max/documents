    פרסום להערות ציבור                         פרסום להערות ציבורשלום רב,רשות האסדרה מפרסם את טיוטת שינוי מפרט אחיד לפריט 4.8 משקאות משכרים - פאב, בר, מסבאה וכל עסק שעיקר פעילותו הגשתם לצורך צריכה במקום ההגשהתקציר:בהתאם להוראות סעיפים 7ג1(ד)(5) לחוק רישוי עסקים, התשכ"ח-1968 (להלן – החוק), טיוטה של הצעת הוועדה לאסדרה למפרט אחיד או לשינויו, בליווי דברי הסבר, מתפרסמת בזאת להערות הציבור. בנוסף, טיוטת ההצעה תעמוד לעיון הציבור במשרדי רשות האסדרה (בכתובת רח' בית הדפוס 20, ירושלים. יש לתאם הגעה מראש בטלפון 074-7107840).בהתאם להוראות סעיף 7ג1(ד)(6) לחוק, כל אדם רשאי להגיש לוועדה לאסדרה הערות לטיוטת ההצעה בתוך 30 ימים ממועד פרסומה. הוועדה לאסדרה תדון בהערות שהוגשו כאמור, תחליט האם לערוך שינוי בטיוטת ההצעה שפרסמה ותגיש לשר הממונה על רשות האסדרה את הצעתה למפרט האחיד או לשינויו.בהתאם לאמור לעיל, מתפרסמת בזאת הצעת הוועדה לאסדרה, בהתאם להחלטתה מיום 28.9.2025, לשינוי פרק משטרת ישראל במפרט האחיד לסוג עסק לפריט רישוי 4.8 משקאות משכרים - פאב, בר, מסבאה וכל עסק שעיקר פעילותו הגשתם לצורך צריכה במקום ההגשה. לפי המוצע, עיקרי השינויים למפרט האחיד הם כדלקמן:הוספת הגדרה של "בר ריקודים" לעניין עסק בו מתקיימים ריקודים בצפיפות נמוכה, באופן שיאפשר קביעת דרישות אבטחה לעסק בו מתקיימים ריקודים, בלי שיידרש מהם רישיון עסק לפריט רישוי 7.7 ו' דיסקוטק, ותימנע הכבדה מיותרת על העסק.עדכון דרישות המיגון בעקבות התפתחות הטכנולוגיה ובהתאם להנחיות הרוחביות של משטרת ישראל לעניין מצלמות אבטחה וכספות.נוסח המפרטים האחידים (בנוסחם הנוכחי) מתפרסם בכתובת: https://www.gov.il/he/Departments/DynamicCollectors/reform-search?skip=0לשאלות והבהרות ניתן לפנות אל הוועדה לאסדרה בכתובת: Reg_biz_lis@pmo.gov.il נודה על קבלת הערותיכם עד ליום ח בחשוון, התשפ"ו 30/10/2025 בשעה 23:59.בכבוד רב,מיכל עקביההיועצת המשפטית, רשות האסדרה, רשות האסדרהלעיון בפרסום והעברת הערות  לצפיה בקובץ ria  לצפיה בקובץ טיוטת נוהל או הנחיה            לשינויי העדפות הדיוור   להסרה מרשימת הדיוור             