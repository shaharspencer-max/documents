    פרסום טיוטת מבחן תמיכה להערות הציבור                         פרסום טיוטת מבחן תמיכה להערות הציבורשלום רב,משרד התרבות והספורט מפרסם את טיוטת תיקון למבחנים לחלוקת כספי תמיכות של משרד התרבות והספורט בתחום הגופים הכלייםתקציר:ב-30.9.25 (י"פ 13869) מבחן התמיכה שבכותרת תוקן כך שב-2026 לא חל עליו סעיף 4(ז) למבחנים לחלוקת כספי תמיכות של משרד התרבות והספורט לשם מתן הקלות למוסדות תרבות וצמצום השלכות מלחמת "חרבות ברזל" (הוראת שעה) (להלן – מבחן ההקלות). (ראה סעיף 9(י)(5) למבחנים לחלוקת כספי תמיכות של משרד התרבות והספורט בתחום הגופים הכליים).אחרי דיון מעמיק המשרד מציע להשיב את המצב לקדמותו, דהיינו לחזור ולהחיל את סעיף 4(ז) במבחן ההקלות על תחום הגופים הכליים ב-2026. להלן נוסח סעיף 4(ז)(2) למבחן ההקלות:"לעניין מוסד שאינו חדש, שיעור התמיכה למוסד שאושרה לו תמיכה בעד פעילותו בשנת 2024 או 2025 לפי המאוחרת מביניהן, יהיה זהה לשיעור התמיכה שנקבע לו בגין אותה פעילות בשנה זו. זאת, בהתאמה למספר המוסדות שהגישו בקשה באותו מבחן תמיכה ונמצאו זכאים בשנת 2026; יובהר, כי על המוסדות לעמוד בתנאי הסף בשנת התמיכה." לנוחות הציבור הועלו לאתר החקיקה ביחד עם טיוטת התיקון המוצע נוסחים משולבים עדכניים, לא רשמיים הן של המבחן שבכותרת והן של מבחן ההקלות. נודה על קבלת הערותיכם עד ליום כ"ט בטבת, התשפ"ו 18/1/2026 בשעה 12:00.לתשומת לב: הזמן לקבלת הערות הציבור קוצר ל-11 ימים ו-19 שעותבכבוד רב,דני חוריןהיועץ המשפטי, משרד התרבות והספורטלעיון בפרסום והעברת הערות  לצפיה בקובץ טיוטת מבחן תמיכה  לצפיה בקובץ אחר  לצפיה בקובץ נוסח משולב            לשינויי העדפות הדיוור   להסרה מרשימת הדיוור             