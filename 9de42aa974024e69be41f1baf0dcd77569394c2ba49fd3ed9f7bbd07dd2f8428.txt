    פרסום תזכיר חוק להערות הציבור                         פרסום תזכיר חוק להערות הציבורשלום רב,משרד התקשורת מפרסם את תזכיר חוק מניעת פגיעת גוף שידורים זר בביטחון המדינה (הוראת שעה - חרבות ברזל) (תיקון מס' 4), התשפ"ו-2025תקציר:כללי         ביום כ"ג באדר ב' התשפ"ד (2 באפריל 2024) נכנס לתוקפו חוק מניעת פגיעת גוף שידורים זר בביטחון המדינה (הוראת שעה-חרבות ברזל), התשפ"ד-2024 (להלן- החוק). לחוק קדמו תקנות שעת חירום שהתקינה הממשלה ביום ה' בחשוון התשפ"ד (20 באוקטובר 2023) - תקנות שעת חירום (חרבות ברזל) (מניעת פגיעת גוף שידורים זר בביטחון המדינה), התשפ"ד-2023 (להלן – תקנות שעת החירום) - בהתאם לסעיף 39(א) לחוק-יסוד: הממשלה אשר קובע כי במצב חירום רשאית הממשלה להתקין תקנות שעת חירום כדי להגן על המדינה, ביטחון הציבור וקיום האספקה והשירותים החיוניים. ביום כ"ב בחשוון התשפ"ד (6 בנובמבר 2023) תוקנו תקנות שעת החירום וביום י' בשבט התשפ"ד (20 בינואר 2024) הן פקעו. החוק נחקק על רקע מתקפת הטרור שהחלה ביום כ"ב בתשרי התשפ"ד (7 באוקטובר 2023) והימשכותן של הפעולות הצבאיות המשמעותיות במסגרת "חרבות ברזל" וכן לנוכח עמדת גורם ביטחוני באשר לצורך להותיר את הסמכויות שהיו נתונות לשר התקשורת בתקנות שעת החירום על כנן. החוק הוארך לראשונה ביום ט"ו בתמוז תשפ"ד (21 ביולי 2024) עד יום כ"ט בחשוון תשפ"ה (30 בנובמבר 2024) או עד מועד סיום תוקפה של ההכרזה על מצב מיוחד בעורף, או עד לסיום הפעולות הצבאיות המשמעותיות, לפי המוקדם מביניהם וביום כ' בחשוון תשפ"ה (21 בנובמבר 2024) תוקן סעיף 3 לחוק, והחוק הוארך ב-6 חודשים נוספים עד ליום ד' בסיוון תשפ"ה (31 במאי 2025) או עד מועד סיום תוקפה של ההכרזה על מצב מיוחד בעורף, או עד לסיום הפעולות הצבאיות המשמעותיות, לפי המוקדם מביניהם. ביום כ"ג באייר התשפ"ה (21 במאי 2025) הוארך החוק ב-6 חודשים נוספים עד ליום י' בכסלו התשפ"ו (30 בנובמבר 2025) או עד מועד סיום תוקפה של ההכרזה על מצב מיוחד בעורף, או עד לסיום הפעולות הצבאיות המשמעותיות, לפי המוקדם מביניהם.בהתאם להוראות החוק, הוצאו ביום כ"ז בניסן התשפ"ד (5 במאי 2024) הוראות ביחס לערוץ אלג'זירה אשר הוארכו מעת לעת בהתאם למנגנון שקובע החוק. ההוראות הובאו הן בעת הוצאתן לראשונה, ובכל הארכה, בפני נשיא בית המשפט המחוזי בתל אביב או סגנו ואושרו בכל פעם בהחלטה מנומקת של בית המשפט, זאת לאחר שנערך דיון חסוי והוצגו בפני בית המשפט חוות דעת גורמי הביטחון (ראה החלטת בית המשפט בהליך בצ"א 14866-05-24 מיום כ"ח בסיוון התשפ"ד (4 ביוני 2024), החלטת בית המשפט בהליך בצ"א 20409-06-24 מיום ז' בתמוז התשפ"ד (13 ביוני 2024) והחלטת בית המשפט בהליך בצ"א 59082-07-24 מיום כ"ב באב התשפ"ד (27 ביולי 2024), החלטת בית המשפט בהליך בצ"א 11077-09-24 מיום ח' באלול תשפ"ד (11 בספטמבר 2024), החלטת בית המשפט בהליך בצ"א 30023-10-24 מיום י"ד בתשרי התשפ"ה (16 באוקטובר 2024) ,החלטת בית המשפט בהליך בצ"א 73518-11-24 מיום ג' בכסלו התשפ"ה (4 בדצמבר 2024) והחלטת בית המשפט בהליך בצ"א 78211-1-25 מיום י"ח בשבט התשפ"ה (16 בפברואר 2025) והחלטת בית המשפט בהליך בצ"א 80363-03-24  מיום ה' בניסן התשפ"ה (6 באפריל 2025) החלטת בית המשפט בהליך בצ"א 71918-05-25 מיום ה' בסיוון התשפ"ה (1 ביוני 2025) והחלטת בית המשפט בהליך בצ"א 75227-07-25 מיום ה' באב התשפ"ה (30 ביולי 2025).בהתאם להוראות החוק, הוצאו על ידי שר התקשורת בימים ז' באב התשפ"ד (11 באוגוסט 2024), י"א בתשרי התשפ"ה (13 באוקטובר 2024), כ"ג בחשוון התשפ"ה (24 בנובמבר 2024), כ"ו בטבת תשפ"ה (26 בינואר 2025), ו-א' בניסן התשפ"ה (30 במרס 2025) הוראות ביחס לערוץ אלמיאדין אשר חודשו או הוארכו מעת לעת בהתאם לחוק. הוראות אלו הובאו בפני נשיא בית המשפט המחוזי בתל אביב ואושרו בהחלטה מנומקת של בית המשפט, זאת לאחר שנערך דיון חסוי והוצגו בפני בית המשפט חוות דעת גורמי הביטחון (ראו החלטת בית המשפט המחוזי מיום ט' באב התשפ"ד (13 באוגוסט 2024) בהליך בצ"א 28981-08-24 מדינת ישראל נ' אלמיאדין נט, החלטת בית המשפט בהליך בצ"א 30016-10-24 מדינת ישראל נ' אלמיאדין נט מיום כ"ה בתשרי התשפ"ה (27 באוקטובר 2024), החלטת בית המשפט בהליך בצ"א 70103-11-24 מדינת ישראל נ' אלמיאדין נט מיום א' כסלו התשפ"ה (2 בדצמבר 2024), החלטת בית המשפט בהליך בצ"א 71026-1-25 מדינת ישראל נ' אלמיאדין נט מיום א' בשבט התשפ"ה (30 בינואר 2025), החלטת בית המשפט בהליך בצ"א 80270-03-25 מיום ה' בניסן התשפ"ה (3 באפריל 2025), החלטת בית המשפט בהליך בצ"א 71929-05-25 מיום ה' בסיוון התשפ"ה (1 ביוני 2025) והחלטת בית המשפט בהליך בצ"א 75245-07-25 מיום ה' באב התשפ"ה (30 ביולי 2025).ביום ג' בתשרי התשפ"ו (25 בספטמבר 2025), בעקבות כוונת שר התקשורת לפעול פעם נוספת להארכת החוק, התקבלה עמדת שירות הביטחון הכללי אשר הסבירה כי הנימוקים הביטחוניים אשר תמכו בהוראת השעה עומדים בעינם וכי לפיכך עמדתם היא שיש לאפשר את הארכת הוראת השעה לתקופה נוספת של 6 חודשים או עד לסיום הלחימה בכל הזירות.  כמו כן, התקבלו ביום כ"ז באב התשפ"ה (21 באוגוסט 2025) חוות דעת המוסד לתפקידים מיוחדים אשר תומכות בהמשך הארכת החוק לתקופה נוספת.סעיף 1 בהמשך לאמור לעיל בחלק הכללי של דברי ההסבר, בהמשך לעמדת שירות הביטחון הכללי, לנוכח העובדה שהוראת השעה צפויה לפקוע בסוף חודש נובמבר 2025 ובשים לב להתמשכותן של הפעולות הצבאיות המשמעותיות והמצב המיוחד בעורף, הסמכויות שבחוק עדיין נדרשות כדי למנוע פגיעה ממשית בביטחון המדינה כתוצאה משידוריו של ערוץ זר המשדר בישראל. לפיכך מוצע לתקן את סעיף 7 לחוק ולהאריך את תוקפה של הוראת השעה עד יום ט"ו בסיוון התשפ"ו (31 במאי 2026)או עד מועד סיום תוקפה של ההכרזה על מצב מיוחד בעורף, או עד לסיום הפעולות הצבאיות המשמעותיות, לפי המוקדם מביניהם. נודה על קבלת הערותיכם עד ליום כ"ט בתשרי, התשפ"ו 21/10/2025 בשעה 23:59.בכבוד רב,ברוריה מנדלסוןהיועצת המשפטית, משרד התקשורתלעיון בפרסום והעברת הערות  לצפיה בקובץ תזכיר חוק מניעת פגיעת גוף שידורים זר בביטחון המדינה (הוראת שעה - חרבות ברזל) (תיקון מס' 4), התשפ"ו-2025            לשינויי העדפות הדיוור   להסרה מרשימת הדיוור             