    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,הרשות הממשלתית למים ולביוב מפרסם את טיוטת כללי המים (הסדר מפורט לאזור קיצוב), התשפ"ו-2025תקציר:כמדי שנה, נדרשת מועצת רשות המים לקבוע את הגבולות להספקת מים ולהקצאה באזורים שבהם קיים מחסור במים. מאז שנת 2008 הוכרזה כל הארץ כאזור קיצוב ומצב זה לא השתנה. הכמויות הנקובות בכללים מתייחסות להקצאות למטרת חקלאות ולמטרת שימור ערכי טבע ונוף. הכללים אינם מגבילים את הכמות להפקה או להספקה למטרת בית, מתוך תפיסה לפיה שימוש זה אינו מוגבל. יש לציין, כי השימוש במים למטרת גינון ציבורי נתון גם הוא למגבלת הספקה, אך זו נקבעת במסגרת כללים אחרים ולא במסגרת כללי ההסדר המפורט.  חורף 2024/2025 היה שחון בצורה קיצונית. באזור הכנרת ומעלה הכנרת כמות המשקעים עמדה על 43% מהממוצע הרב שנתי. על פי סיכום המשקעים בכל הארץ, מדובר במצב קיצוני שלא נמדד כמותו מאז החלו המדידות לפני כ – 100 שנים.  חורף קיצוני זה השפיע על מצבם של מאגרי המים הרב שנתיים והביא לכך, שבעת קביעת הכמויות למטרת ערכי טבע ונוף ולמטרת חקלאות ברחבי הארץ, יש לנקוט משנה זהירות ולאפשר הקצאה בצורה מדורגת, שתהיה תלויה בכמות המשקעים בחורף 2025/2026 ומידת השפעתם של המשקעים על העשרת מקורות המים.  לעניין הקצאות הקולחין, מוצע בכללים מנגנון שמבטיח מתן קדימות לסילוק עודפי הקולחין לשימוש חלף גלישת קולחים ויצירת מפגעים סביבתיים. הכללים קובעים כי ככל שקיימים עודפי קולחין, ניתן להקצותם לצרכנים והכמויות המפורטות בכללים אינם מהוות מחסום לכך.   ההקצאות הנקובות בטיוטת הכללים למטרת חקלאות יוקצו על פי המלצות משרד החקלאות בהתאם לתקנות שקבע שר החקלאות לפי סמכותו בחוק המים.  בנוסף, בכוונת רשות המים לצמצם גם את ההקצאות לגינון ציבורי ולהעמיד את מקדם ההקצאה על פחות מאחד.דברי הסבר פרטניים לסעיפים השונים מופיעים בקובץ הכללים, לרבות הפניית הציבור לחלק מודגש לתשומת לב מיוחדת להתייחסות. נודה על קבלת הערותיכם עד ליום כ בכסלו, התשפ"ו 10/12/2025 בשעה 12:00.בכבוד רב,אולגה סלפנרמזכירת המועצה, הרשות הממשלתית למים ולביובלעיון בפרסום והעברת הערות  לצפיה בקובץ אחר  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             