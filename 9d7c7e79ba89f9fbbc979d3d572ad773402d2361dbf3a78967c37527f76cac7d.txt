    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד הבריאות מפרסם את טיוטת צו הגנה על בריאות הציבור (מזון) (שינוי התוספת השנייה א') (הרחבה בנספחים להוראות האיחוד האירופי) (תקנה 396/2005 - רמות מרביות של שאריות חומרי הדברה), התשפ"ו – 2026תקציר:הוראות סעיפים 3א(ו)(2), (ז) ו-(ז1) לחוק הגנה על בריאות הציבור (מזון), התשע"ו – 2015 (להלן – החוק) מאפשרות לשר הבריאות לקבוע בצו, הרחבות להוראות המאומצות בתוספת השנייה א', לאחר קבלת אישור ועדת הבריאות של הכנסת והתייעצות עם הועדה המקצועית המייעצת, אך ללא קבלת המלצת ועדת החריגים, ובלבד שמדובר בהרחבות המתירות או מאפשרות שימוש בתהליך, במוצר מזון, בחומר או בכמויות מעבר למה שמותר לפי נספח להוראה מאומצת. לאור האמור, לאחר שהועדה המקצועית המייעצת העבירה את המלצותיה לשר ובהתאם להמלצות אלה, השר מבקש לקבוע בצו את ההרחבות לנספחים לתקנת האיחוד האירופי המאומצת שמספרה 396/2005, שעניינה רמות מרביות של שאריות חומרי הדברה (להלן – צו ההרחבה). בצו ההרחבה מוצע לקבוע רמות שאריות מרביות מורחבות של חומרי הדברה מסוימים ביחס לגידולים מסוימים, מעבר לרמות הקבועות בנספחים II עד V לתקנה 396/2005, והכל כמפורט בתוספות לטיוטת הצו המוצע. בכדי שהוראותיו של צו ההרחבה יחולו ויגברו על ההוראות המאומצות בתקנה 396/2005 הרי שיש לקבען בטור ג' בפרט (4) לתוספת השנייה א' לחוק, בהתאם להוראות סעיף 3א(א4) לחוק. לפיכך מוצע בטיוטת צו זה, לתקן את התוספת השנייה א' לחוק כאמור לעיל, וזאת בכפוף לקבלת אישור ועדת הבריאות של הכנסת לפי סעיף 3א(ז) לחוק, כך שיוטמעו בה השינויים אותם ביקש השר לקבוע בצו ההרחבה. זאת, על ידי תיקון פרט (4), תחת טור ג' לתוספת השנייה א' לחוק והפנייה להוראות צו ההרחבה, כך שהוראות צו ההרחבה לעניין רמות השאריות המרביות של חומרי הדברה הקבועות שם ביחס לגידולים מסוימים, יחולו במקום הקבוע בנספחים לתקנה 396/2005, על עדכוניה.  נודה על קבלת הערותיכם עד ליום כ"ה בשבט, התשפ"ו 12/2/2026 בשעה 23:59.בכבוד רב,טל נשריהיועצת המשפטית (בפועל), משרד הבריאותלעיון בפרסום והעברת הערות  לצפיה בקובץ אחר  לצפיה בקובץ טיוטת חקיקת משנה  לצפיה בקובץ ria            לשינויי העדפות הדיוור   להסרה מרשימת הדיוור             