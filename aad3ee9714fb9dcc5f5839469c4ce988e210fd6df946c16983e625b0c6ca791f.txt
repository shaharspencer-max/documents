    פרסום תזכיר חוק להערות הציבור                         פרסום תזכיר חוק להערות הציבורשלום רב,המשרד לביטחון לאומי מפרסם את תזכיר חוק סמכויות לשם שמירה על ביטחון הציבור (תיקון מס' ...), (התשפ"ו-2025)תקציר:	במהלך השנים האחרונות גברה משמעותית מעורבותן של הרשויות המקומיות במערך הביטחון והחוסן בין היתר, באמצעות הקמתם והפעלתם של מערכי אבטחה מקומיים. מערכי אבטחה אלה מהווים נדבך מרכזי בשמירה על ביטחון התושבים, בהגברת תחושת הביטחון האישי, ובמתן מענה מהיר לאירועי חירום ולמצבי ביטחון שוטף.	חרף התפקיד החיוני שממלאים מערכי האבטחה מקומיים, נכון להיום התחום פועל ללא הסדרה חקיקתית כוללת, באופן היוצר שונות רבה בין רשויות, אי־בהירות באשר לסמכויות המאבטחים וללא מנגנון פיקוח והכשרה אחיד. מצב דברים זה מקשה על שמירה על סטנדרט מקצועי אחיד ועל שיתוף פעולה מיטבי בין הרשויות המקומיות, המשטרה והמשרד לביטחון לאומי.	מטרת תזכיר החוק היא לעגן בחקיקה את מעמדם, תפקידיהם וסמכויותיהם של מערכי האבטחה ברשויות המקומיות, לקבוע מסגרת ארגונית, הכשרות נדרשות, תנאי כשירות וכן להסדיר את מנגנוני הפיקוח והדיווח למשטרת ישראל.	חקיקה זו צפויה לתרום לחיזוק תחושת הביטחון של התושבים, לשפר את המענה הראשוני לאירועים ביטחוניים, פליליים ואירועי חירום ולהבטיח כי פעילות מערכי האבטחה המקומיים תיעשה באופן מקצועי, מפוקח ובכפוף לכללים ברורים ואחידים.	נוסף על כך, תזכיר החוק מבקש לערוך כמה תיקונים נדרשים בעניין כשירות המאבטחים ובעניין קביעת הסדר להפקדת נשק. נודה על קבלת הערותיכם עד ליום ג בכסלו, התשפ"ו 23/11/2025 בשעה 23:59.בכבוד רב,אריאל סיזלהיועץ המשפטי, המשרד לביטחון לאומילעיון בפרסום והעברת הערות  לצפיה בקובץ תזכיר חוק סמכויות לשם שמירה על ביטחון הציבור (תיקון מס' ...), (התשפ"ו-2025)            לשינויי העדפות הדיוור   להסרה מרשימת הדיוור             