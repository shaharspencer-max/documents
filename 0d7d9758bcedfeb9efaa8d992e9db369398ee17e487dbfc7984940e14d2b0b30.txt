    עדכון הפצה – פרסום טיוטת חקיקת משנה להערות הציבור                         עדכון הפצה – פרסום טיוטת חקיקת משנה להערות הציבורשלום רב,משרד האוצר עדכן את פרטי ההפצה של טיוטת תקנות הפיקוח על שירותים פיננסיים (קופות גמל) (זקיפת תשואה בקרן פנסיה חדשה מקיפה), (תיקון), התשפ"ה-2025הפרטים שעודכנו:הארכת תום המועד להערות ציבור בשבוע עד ליום 21.10.2025.תקציר:איגרות חוב מיועדות הן איגרות חוב ממשלתיות לא סחירות, צמודות מדד ונושאת ריבית קבועה בשיעור של 4.86% אשר מונפקות לקרנות הפנסיה החדשות המקיפות בהיקף של 30% מנכסיהן. ביום 23 בדצמבר 2015, פורסם דוח הצוות להגברת הוודאות בחיסכון הפנסיוני (להלן – הצוות) שבחן את יעילות הקצאת אגרות חוב מיועדות לחיסכון פנסיוני ואת השפעתן של אגרות החוב המיועדות על התקציב והחוב הממשלתי. במסגרת עבודת הצוות נבחנו, בין היתר, חלופות שונות להקצאה של אגרות חוב מיועדות בין העמיתים בקרנות הפנסיה החדשות. לאחר בחינת החלופות, המליץ הצוות על הקצאה שונה של אגרות החוב המיועדות, בחלוקה לשלוש קבוצות: מקבלי קצבה, עמיתים בני חמישים ומעלה ועמיתים צעירים, והכל מבלי לבצע שינוי במסגרת ההקצאה הכוללת של אגרות החוב המיועדות לקרנות הפנסיה החדשות.בהתאם להמלצת הצוות, הותקנו תקנות הפיקוח על שירותים פיננסיים (קופות גמל) (זקיפת תשואה בקרן פנסיה חדשה מקיפה), תשע"ז-2017 (להלן – התקנות) הקובעות הוראות לגבי אופן זקיפת תשואה לעמיתים ופנסיונרים בקרן פנסיה חדשה מקיפה ומועד ביצועה ובכלל זה קביעת הקצאה שונה של האג"ח המיועדות לפי שלוש קבוצות גיל : עמיתים בני 50 ומטה, עמיתים בני 50 ומעלה ומקבלי קצבאות. תקנה 8 לתקנות קובעת הוראת שעה לפיה ההקצאה השונה לעמיתים בני 50 ומעלה ולעמיתים בני 50 ומטה תכנס לתוקפה החל מיום ה- 1 בינואר 2026. בתקופת הוראת השעה, הקצאת האג"ח המיועדות לקבוצת העמיתים בני 50 ומטה ולקבוצת העמיתים בני 50 ומעלה תהיה זהה (להלן – הוראת השעה). במהלך השנים שחלפו ממועד פרסום המלצות הצוות חלו תמורות ושינויים רבים בענף קרנות הפנסיה. כך ביום 4 בנובמבר 2021 התקבל בכנסת חוק ההתייעלות הכלכלית (תיקוני חקיקה להשגת יעדי התקציב לשנות התקציב 2021 ו-2022), התשפ"ב-2021 (להלן – חוק ההתייעלות הכלכלית). פרק ג' לחוק ההתייעלות הכלכלית, שעניינו הבטחת היציבות בתשואות קרנות הפנסיה, קבע כי מנגנון איגרות החוב המיועדות לקרנות הפנסיה החדשות ולקרנות הפנסיה הוותיקות יוחלף במנגנון חדש של הבטחה להשלמת תשואה (להלן – הבטחת תשואה). במסגרת הפרק האמור נקבע כי 30% מנכסי קרנות הפנסיה, אשר עד לחקיקת חוק ההתייעלות הכלכלית הושקעו באיגרות חוב מיועדות, יושקעו בהתאם למדיניות ההשקעה של מסלול ההשקעה בקרן בהתאם למנגנון שנקבע בחוק, וייהנו מזכאות להבטחת תשואה שנתית של 5.15%. בנוסף לכך נקבעו הוראות של הממונה על השוק ההון לעניין מסלול ברירת מחדל המותאם לגיל העמית (המודל החכ"מ), וכן נכנסה לתוקף הרפורמה במסלולי ההשקעה שהביאה להרחבת מגוון המסלולים המתמחים ועוד. לאור התפתחויות מהותיות אלה והשפעותיהן על שוק החיסכון הפנסיוני בכלל ועל החוסכים בפרט, מוצע לבצע התאמה של הוראות התקנות, ולקבוע כי יש לעדכן את קבוצות ההקצאה ושיעור ההקצאה המגיע לכל קבוצה. בהתאם לשינוי המוצע תינתן הקצאה של הבטחת תשואה בשיעור 40% לגבי עמיתים בני 60 ומעלה החוסכים במסלול תלוי גיל המותאם לגילם, המסלול הכללי, מסלול הלכה ומסלולי השקעה מתמחים שיאושרו על ידי הממונה. יצוין כי בכוונת הממונה לאשר לפחות שני מסלולי השקעה מתמחים שעמיתים בגיל 60 ומעלה החוסכים בהם יהיו זכאים להבטחת תשואה שיעור של 40%. להשלמת המהלך של תיקון התקנות כאמור, מובאת במקביל טיוטת תקנות הפיקוח על שירותים פיננסיים (קופות גמל) (העברת עמיתים בקרן חדשה מקיפה במסלול ברירת מחדל 60 ומעלה למסלולים המותאם לגילם), התשפ"ה-2024, במסגרתן מוצע לקבוע שלא יתאפשר לעמית שטרם מלאו לו 60 להצטרף למסלול ברירת מחדל לבני 60 ומעלה, וכן לקבוע כי כספיו של עמית שטרם מלאו לו 60 שנכון להיום משקיע במסלול ברירת מחדל לבני 60 ומעלה, שאינו מותאם לגילו יועבר למסלול המותאם לגילו. נודה על קבלת הערותיכם עד ליום כ"ט בתשרי, התשפ"ו 21/10/2025 בשעה 23:59.בכבוד רב,דודי קופליועץ משפטי, משרד האוצרלעיון בפרסום והעברת הערות            לשינויי העדפות הדיוור   להסרה מרשימת הדיוור             