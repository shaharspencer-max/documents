    עדכון הפצה – פרסום תזכיר חוק להערות הציבור                         עדכון הפצה – פרסום תזכיר חוק להערות הציבורשלום רב,משרד האנרגיה עדכן את פרטי ההפצה של תזכיר חוק הגז (בטיחות ורישוי) (תיקון מס' __)(תיקונים שונים), התשפ"ה-2025הפרטים שעודכנו:הארכת המועד האחרון להגשת הערות.תקציר:חוק הגז (בטיחות ורישוי), התשמ"ט - 1989 (להלן – החוק או חוק הגז בטיחות ורישוי) מסדיר סוגיות בטיחות במשק הגז הטבעי וקובע, בין היתר, הוראות לעניין מיתקני צריכה ולעוסקים במשק הגז הטבעי. עד כניסת חוק הגז הפחמימני המעובה, התש"ף – 2020 (להלן – חוק הגפ"מ), החוק חל הן על גז פחמימני מעובה והן על גז טבעי. הואיל ומדובר בשני משקים שונים, עולה הצורך להסדירם באופן שונה. משכך, הוחלט לפצל את האסדרה של הגז הפחמימני המעובה והגז הטבעי. לאחר כניסת חוק הגפ"מ לתוקף ובהתחשב בחלוף השנים ממועד חקיקת החוק ובהתפתחות משק הגז הטבעי בשנים אלו נדרש לבצע את ההתאמות הנדרשות לגז טבעי בחוק זה. בהתאם, בתיקון זה מוצע לבצע שינויים באופן האסדרה של תחום הבטיחות במשק הגז הטבעי, הן בחוק זה והן בחוק משק הגז הטבעי, התשס"ב-2002. במסגרת זו, מוצע לפשט את הרגולציה הקיימת ולקבוע כי מפרטים למתקני גז מסוימים לא יאושרו עוד על ידי מנהל רשות הגז הטבעי והממונה על הבטיחות, אלא יאושרו באמצעות רגולציה עצמית של בעלי רישיונות, כאשר תתבצע על ידי המנהל והממונה בדיקה מדגמית ואקראית לאותם מפרטים. עוד מוצע לקבוע, כי היתרים להקמת מיתקן גז שניתנים לפי החוק יינתנו על ידי גופים בודקים, כהגדרתם בחוק. כמו כן, מוצע להוסיף הוראות לעניין הסמכת מפקחים וסמכויות פיקוח ואכיפה. כחלק מהמהלכים להקלה ברגולציה מוצע לפעול במסגרת תיקון זה גם להפחתת הבירוקרטיה במסגרת הליך אישור הגופים הבודקים, הפועלים לפי חוק הגז בטיחות ורישוי. דהיינו, במטרה להפחית את הבירוקרטיה הכרוכה באישור הסמכת הגוף הבודק ולעודד תחרות בשוק הגופים הבודקים, מוצע לייתר את החובה לקבל את אישור הממונה על התקינה להסמכה האמורה. בנוסף מוצע לקבוע הוראות לעניין אסדרת המקטע הביתי וחיבורו לרשת החלוקה ולעדכן את הוראות העונשין שבחוק, באופן שמגדיר את הנורמות העונשיות באופן ממוקד וברור יותר. בנוסף לכך, מוצע להוסיף לחוק מנגנון אכיפה של עיצומים כספיים כדי לאפשר אכיפה יעילה יותר, לרבות בנושאים שאינם מתאימים להעמדה לדין בהליך פלילי. נודה על קבלת הערותיכם עד ליום ג בכסלו, התשפ"ו 23/11/2025 בשעה 23:59.בכבוד רב,צחי בר ציוןסגן בכיר ליועצת המשפטית, משרד האנרגיהלעיון בפרסום והעברת הערות            לשינויי העדפות הדיוור   להסרה מרשימת הדיוור             