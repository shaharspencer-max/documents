    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד הכלכלה והתעשייה מפרסם את טיוטת צו התקנים (תיקון התוספת החמישית לחוק) (הוראת שעה) (מס' 2), התשפ"ו–2026תקציר:ההוראה המחייבת – Regulation (EC) No 1907/2006 of the European Parliament and of the Council of 18 December 2006 concerning the Registration, Evaluation, Authorisation and Restriction of Chemicals (REACH) - רגולציה לרישום, הערכה והגבלה של כימיקלים, נכנסה לתוקף ביום ה-01 בינואר 2025, אולם לעניין ריהוט תינוקות וילדים (לולים לתינוקות, מיטות לתינוקות וילדים, שידות החתלה וכיסא גבוה לתינוק) ההוראה נכנסה לתוקף ביום ה-1 בפברואר 2025, בהתאם למועד כניסה לתוקף של ההוראה המחייבת – Regulation (EU) 2023/988 of the European Parliament and of the Council of 10 May 2023 on general product safety (GPSR) – רגולציה לבטיחות מוצרי צריכה.ביום ה-30 בינואר 2025, התפרסם תיקון מס'2 לתיקון התוספת החמישית לחוק התקנים, שקבע בהתאם לסמכות שר הכלכלה ולהוראות סעיף 2יח2 לפקודת היבוא והיצוא, ולפיו נוסף תנאי נוסף להוראה מחייבת GPSR, הקבועה בפרט 2 לתוספת החמישית, המחייבת עמידה ברף מקסימאלי של שחרור פורמלדהיד בריהוט המיועד למוצרי ילדים ותינוקות בהתאם לדרישות הקיימות לפי התקינה הישראלית.קביעה זו נועדה להגן על ציבור התינוקות והילדים מחשיפה לפורמלדהיד המסווג כמסוכן והינו בעל השפעות בריאותיות והיא נדרשת כהוראת שעה מאחר והגבלות דומות לאלו הקיימות בתקינה הרשמית הישראלית עתידות להיכנס כדרישות רשמיות באירופה באוגוסט 2026. בהתאם להוראות הקבועות בפקודת היבוא והיצוא לעניין ועדת החריגים, פנה שר הכלכלה לוועדת החריגים בבקשה כי תדון בקביעת הרף המקסימאלי של פליטת פורמלדהיד במוצרים אלו. לוועדת הוגשה בקשה ולפיה מבקש שר הכלכלה לאפשר 3 חלופות לרף המקסימאלי של שחרור פורמלדהיד, בהתאם לעמדת הגורמים המקצועיים במשרד הכלכלה ובתמיכת הגורמים המקצועיים במשרד הבריאות – הראשונה, בהתאם לדרישה הקיימת בתקן הרשמי הישראלי (וזאת עבור חומרי גלם); השנייה, בהתאם לדרישה הקיימת בתקן האירופאי EN13986 (עבור מוצר מוגמר); והשלישית, בהתאם לתקנה האירופית 2023/1464EU המעדכנת את ההוראה המחייבת REACH. לאחרונה אישרה ועדת החריגים את הבקשה ובהתאם לכך מגיש שר הכלכלה את הצו לתיקון התוספת, אשר תידרש לאישור ועדת הכלכלה, לאור שינוי התנאי.הוספת התנאים להחלה נועד להגן על ציבור התינוקות והילדים מחשיפה לפורמלדהיד המסווג כמסוכן והינו בעל השפעות בריאותיות. מאחר וההגבלות הרשמיות באירופה לעניין חומר זה במוצרי עץ עתידות להיכנס לתוקפן רק באוגוסט 2026 (שנה ו-8 חודשים אחרי כניסתה לתוקף של האסדרה בישראל), יש לקבוע תנאי להחלה המגביל את כמות הפורמלדהיד, כפי שקיימת הגבלה היום מכוח התקנים הישראלים הרשמיים החלים על מוצרי תינוקות.התנאי להגבלת כמות הפורמלדהיד יהיה מחייב עד ליום כניסת ההגבלות לעניין פורמלדהיד לתוקף בשוק האירופי במועד ה-6 באוגוסט 2026. במועד זה החובה להגבלת הפורמלדהיד לפי האסדרה האירופית תיכנס לתוקפה ולכן לא יהיה צורך עוד לקבוע את התנאי להחלה בתוספת החמישית. על כן הוראה זו נקבעה כהוראת שעה שתחול עד למועד כניסת ההוראה באסדרה האירופית. נודה על קבלת הערותיכם עד ליום כ"ב באדר, התשפ"ו 11/3/2026 בשעה 23:59.בכבוד רב,גלית יעקובובהיועצת המשפטית, משרד הכלכלה והתעשייהלעיון בפרסום והעברת הערות  לצפיה בקובץ נוסח משולב  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             