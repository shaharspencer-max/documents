    פרסום להערות ציבור                         פרסום להערות ציבורשלום רב,משרד האוצר מפרסם את טיוטת הודעה בדבר מתן היתר כללי לעריכת הגרלות לפרסומת מסחרית ולעידוד תרומה לעמותה  לפי חוק העונשין, התשל"ז - 1977תקציר:סעיף 225 לחוק העונשין, התשל"ז-1977 (להלן – חוק העונשין), קובע כי חל איסור על עריכת משחק אסור, הגרלה או הימור. סעיף 224 לחוק מגדיר "הגרלה" כ-"כל הסדר שלפיו ניתן, בהעלאת גורלות או באמצעי אחר, לזכות בכסף, בשווה כסף או בטובת הנאה, והזכייה תלויה בגורל יותר מאשר בהבנה או ביכולת". סעיף 231(א)(1) לחוק העונשין קובע כי האיסור לעריכת הגרלות כאמור לא יחול על סוגי הגרלה או הגרלה מסוימת, אשר לעריכתם ניתן מראש היתר מאת השר או מאת מי שהשר הסמיכו לכך. ביום 13 במרץ 2016 הסמיך שר האוצר את מנכ"ל משרד האוצר להעניק היתרים כאמור. ההיתר הכללי לעריכת הגרלות לפרסומת מסחרית מכוח סעיף זה, ניתן ביום 18 בנובמבר 2009 על ידי מנכ"ל משרד האוצר דאז חיים שני. ההיתר הקיים קובע תנאים להיתר הגרלות לפרסומת מסחרית בלבד, ואינו חל על עמותות וגופים ציבוריים. משכך, כל עמותה שמבקשת לקיים הגרלה בהיתר, נדרשת לקבל היתר פרטני ממשרד האוצר.בימים אלה, לאחר עבודת מטה מקצועית שנעשתה במשרד האוצר אנו מבקשים לעדכן את הוראות ההיתר הכללי לעריכת הגרלות תוך הסדרת תחום ההגרלות מחדש. כחלק מעדכון זה, מוצע שלראשונה יוכלו לקבל היתר מכוח ההיתר הכללי גם עמותות, שיידרשו לעמוד בתנאים המפורטים בטיוטת ההיתר. מעבר לשינוי מהותי זה, טיוטת ההיתר כוללת שינויים ועדכונים גם בהוראות הקיימות לגבי הגרלה לפרסומת מסחרית, לרבות הוראות פטור מחובת העסקת מפקח ומדיווח על מבצע ההגרלות בנסיבות מסוימות ועדכון הוראות הפרסום שאינן רלוונטיות לעולם התקשורת והפרסום היום. נודה על קבלת הערותיכם עד ליום י"ט בחשוון, התשפ"ו 10/11/2025 בשעה 23:59.בכבוד רב,דודי קופליועץ משפטי, משרד האוצרלעיון בפרסום והעברת הערות  לצפיה בקובץ טיוטת נוהל או הנחיה            לשינויי העדפות הדיוור   להסרה מרשימת הדיוור             