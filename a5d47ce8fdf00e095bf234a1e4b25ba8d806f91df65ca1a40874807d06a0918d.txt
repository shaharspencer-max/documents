    פרסום תזכיר חוק להערות הציבור                         פרסום תזכיר חוק להערות הציבורשלום רב,משרד המשפטים מפרסם את תזכיר חוק הכשרות המשפטית והאפוטרופסות (תיקון מס' 23) (עריכה עצמית של ייפוי כוח מתמשך ותיקונים שונים), התשפו-2025תקציר:חלק שני1 לחוק הכשרות המשפטית והאפוטרופסות, התשכ"ב-1962 (להלן – החוק), שנוסף במסגרת תיקון מס' 18 לחוק בשנת התשע"ו-2016, קבע את האפשרות לעריכת "ייפוי כוח מתמשך" המאפשר לכל אדם לקבוע מראש מי יטפל בענייניו וכיצד יטופלו, במידה שלא יוכל לנהל את ענייניו בעצמו. ייפוי כוח מתמשך נועד לשמש חלופה למינוי אפוטרופוס לאדם, תוך הגנה על האוטונומיה של האדם ובחירתו, ובמקביל להפחית את הצורך בהתערבות שיפוטית.על פי הדין הקיים, עריכת ייפוי כוח מתמשך נעשית על ידי עורך דין שעבר הכשרה לעניין זה על ידי האפוטרופוס הכללי. הסדר זה מבטיח פיקוח מקצועי על ייפוי הכוח, אולם הוא כרוך בעלויות אשר עבור רבים מהווים חסם לעריכת המסמך. נתונים שנאספו על ידי האפוטרופוס הכללי מלמדים כי מרבית ייפויי הכוח נערכים כיום בקרב אוכלוסיות בעשירונים הגבוהים של הדירוג החברתי כלכלי של הלמ"ס ופחות ייפויי כוח נערכים במחוזות הפריפריה החברתית הכלכלית.ליבת התיקון המוצע היא הרחבת הנגישות לעריכת ייפוי הכוח המתמשך והפחתת העלויות הנלוות לעריכתו. הגדלת היקף השימוש בייפוי כוח מתמשך צפויה אף לתרום לצמצום עלויות למדינה, שכן ניהול ענייניו של אדם באמצעות ייפוי כוח מתמשך כרוך בפחות משאבים מאשר הליכי מינוי אפוטרופוס ופיקוח עליו. התיקון מציע לאפשר לאדם בחירה בין שני מסלולים מקבילים לעריכת ייפוי כוח מתמשך: עריכה באמצעות עורך דין שעבר הכשרה לכך, כפי החוק בנוסחו היום, או עריכה עצמית של המסמך. במסלול העריכה העצמית, יוכל הממנה לערוך בעצמו את המסמך באופן דיגיטלי. עם תום העריכה יידרש אישורו של בעל מקצוע שעבר הכשרה לכך, אשר יוודא את כשירות הממנה, את הבנתו את משמעות ההסדר ואת רצונו החופשי. התוקף המשפטי של ייפוי הכוח יהיה זהה בין אם נערך באופן עצמי או בסיועו של עורך דין. בכך יישמר האיזון בין הצורך בהגנה על הממנה לבין הרצון להרחיב את הנגישות לעריכת ייפוי הכוח המתמשך, להפחית את העלויות הכרוכות בעריכתו, ולהבטיח את מימוש תכליותיו – קידום האוטונומיה של האדם וצמצום הצורך במינוי אפוטרופוס וההליכים הנלווים לכך.לצד זאת, מוצעים תיקונים נוספים בחוק, ובכלל זה הסדרת אפשרות לחתימה משולבת על ייפוי כוח רפואי וייפוי כוח לפי חוק החולה הנוטה למות, התשס"ו-2005, תיקון סעיף 32יח לחוק שעניינו מסירת מידע על ייפוי כוח מתמשך ועוד. נודה על קבלת הערותיכם עד ליום ז בכסלו, התשפ"ו 27/11/2025 בשעה 23:59.בכבוד רב,אביטל סומפולינסקיהמשנה ליועצת המשפטית (משפט ציבורי-חוקתי), משרד המשפטיםלעיון בפרסום והעברת הערות  לצפיה בקובץ תזכיר חוק הכשרות המשפטית והאפוטרופסות (תיקון מס' 23) (עריכה עצמית של ייפוי כוח מתמשך ותיקונים שונים), התשפו-2025  לצפיה בקובץ ria            לשינויי העדפות הדיוור   להסרה מרשימת הדיוור             