    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד הביטחון מפרסם את טיוטת צו שירות הקבע בצבא-הגנה לישראל (גמלאות) (עדכון המשכורת הקובעת) (דירוג המשפטנים), תשפ"ו-2026תקציר:ביום 27 במרץ 2025 התקבל תיקון לחוק שירות הקבע (גמלאות) [נוסח משולב], תשמ"ה-1985, שקובע שלגבי גמלאי צה"ל שעומד בתנאים יהיה רשאי שר הביטחון, בהסכמת שר האוצר, לקבוע בצו כי משכורתו של אותו גמלאי תעודכן בשיעור שייקבע ובעד תקופה החל מהחודש שייקבע בצו לעניין זה ואילך, העדכון ייעשה בהתאם למועד פרישתו של הגמלאי ולדירוג בו דורג ערב פרישתו. צו כאמור יחול ביחס לגמלאי צה"ל שהיה חייל בשירות קבע, לפחות בחלק מהתקופה בגינה נחתמו ההסכמים הקיבוציים המפורטים לעיל, ופרש לפני מועד התשלום האחרון לפי אותם הסכמים.עתה, מוצע לקבוע בצו של שר הביטחון, בהסכמת שר האוצר, בהתאם לסמכותו לפי סעיף 6(א2) לחוק שירות הקבע, כי משכורתו הקובעת של גמלאי, שפרש משירות הקבע בתקופה המפורטת, תהיה בהתאם לטבלאות המצורפות בתוספת לצו.כמו כן מוצע לקבוע בצו, בהתאם לסמכותו האמורה של שר הביטחון, כי תשלומים בשל עדכון המשכורת הקובעת לפי סעיף 3 לצו, בעד תקופה שקדמה למועד כניסתו לתוקף של הצו, ישולמו בתוספת הפרשי הצמדה, בהתאם לקבוע בחוק.טיוטת הצו מתייחס לדירוג המשפטנים. נודה על קבלת הערותיכם עד ליום כ"ט בשבט, התשפ"ו 16/2/2026 בשעה 08:00.לתשומת לב: הזמן לקבלת הערות הציבור קוצר ל-10 ימים ו-18 שעותבכבוד רב,הילה ארליך-עמריועצת משפטית, משרד הביטחוןלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             