    פרסום תזכיר חוק להערות הציבור                         פרסום תזכיר חוק להערות הציבורשלום רב,משרד האוצר מפרסם את תזכיר חוק התוכנית הכלכלית (תיקוני חקיקה ליישום המדיניות הכלכלית לשנת התקציב 2026), התשפ"ו-2025, פרק_': הקמת מאגר נתוני אשראי לתאגידיםתקציר:מוצע לתקן את חוק נתוני אשראי על מנת לאפשר הקמת מאגר אשראי לתאגידים, כך שהוראות החוק יחולו לגבי המאגר לתאגידים באופן מותאם לאופי המאגר ולהבחנה שבינו לבין המאגר ליחידים. אלה להלן עיקרי התזכיר המוצע:1.     מוצע להתאים את מטרות החוק להקמת המאגר לתאגידים ולניהולו ובין היתר לעניין השמירה על סודותיהם המסחריים. כן מוצע להבהיר כי בין מטרות החוק נכלל יצירת בסיס מידע שישמש את בנק ישראל לצורך מילוי תפקידיו לפי דין - המידע על יחידים במאגר יהיה לא מזוהה, בעוד שהמידע על תאגידים יהיה מזוהה, בהתאם להסדרים שייקבעו לחוק.2.     מוצע להסדיר העברת נתוני אשראי לגבי בעל זיקה לתאגיד, מתוך הכרה בכך שנתונים אלו נדרשים לצורך הערכת סיכון אשראי מיטבית. מוצע להוסיף לחוק הגדרות ל"בעל זיקה" בתאגיד, כך שיכלול לווה בעסקת אשראי שהתאגיד צד לה, ערב להתחייבויות התאגיד, תאגיד או יחיד שהתאגיד ערב להתחייבויותיו, וכן בעלי שליטה כהגדרתם המוצעת. לעניין בעל זיקה שהוא יחיד, מוצע להגביל את הנתונים שייכללו לגביו, ולהחיל עליו את הוראות החוק החלות על לקוח, בהתאמות הנדרשות. לפיכך, מוצע לראות בבעל זיקה "לקוח" לעניין תחולת הוראות החוק, תוך הבחנה בין בעל זיקה שהוא תאגיד לבין בעל זיקה שהוא יחיד, והחלת ההוראות הרלוונטיות לכל אחד מהם, בהתאמות הנדרשות.3.     מוצע לבטל את ההוראות בחוק הנוגעות לפעילות לשכות מידע על עוסקים. זאת, על רקע תיקון ההסדר החל על עוסק, לפיו על יחיד הפועל כעוסק יחולו כל ההוראות החלות על לקוח שהוא יחיד. מאחר שפעילות לשכות מידע על עוסקים אינה מבוססת על מידע שמקורו במאגר נתוני האשראי, מוצע לקבוע כי אין הצדקה להמשך פיקוח עליהן מכוח החוק.4.     בחוק הקיים ניתן דגש לשמירה על פרטיות המידע של יחידים. ביחס לתאגידים מוצע לבצע התאמות בהוראות אלה, אשר חלקן אינן נדרשות. בין היתר מוצע לקבוע כי הזכות של לקוח לבקש אי-הכללת נתונים לגביו במאגר לא תחול לגבי לקוח שהוא תאגיד, מוצע לאפשר שימוש באופן נרחב יותר בנתוני התאגידים מהמאגר לפיתוח מודלים סטטיסטיים בנוסף על פעולות החיתום, וביטול החובה למסור ללקוח שהוא תאגיד הודעה על תחילת איסוף הנתונים לגביו.5.     מוצע לקבוע כי מודל חיווי אשראי יותאם לאופי העסקי של התאגידים כך שיימסרו ללשכות האשראי כלל הנתונים לגבי הלקוח מבנק ישראל ובכך תתאפשר גמישות לגבי החיווי ובין היתר לא תחול המגבלה שבסעיף 35 לחוק ביחס למסירת נתוני אשראי של לקוח ללשכת אשראי. כמו כן מוצע להקנות לממונה סמכות לקבוע הוראות לעניין חיווי אשראי לתאגידים ובכלל זה תוכנו, הגופים להם ניתן למסור את נתוני החיווי, אופן הצגתו והנתונים שיצורפו לו. נודה על קבלת הערותיכם עד ליום ד בטבת, התשפ"ו 24/12/2025 בשעה 23:59.לתשומת לב: הזמן לקבלת הערות הציבור קוצר ל-10 ימים ו-שעהבכבוד רב,דודי קופליועץ משפטי, משרד האוצרלעיון בפרסום והעברת הערות  לצפיה בקובץ תזכיר חוק התוכנית הכלכלית (תיקוני חקיקה ליישום המדיניות הכלכלית לשנת התקציב 2026), התשפ"ו-2025, פרק_': הקמת מאגר נתוני אשראי לתאגידים            לשינויי העדפות הדיוור   להסרה מרשימת הדיוור             