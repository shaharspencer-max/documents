    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד הבריאות מפרסם את טיוטת צו הגנה על בריאות הציבור (מזון) (הרחבה בנספחים להוראות האיחוד האירופי) (תקנה 396/2005 - רמות מרביות של שאריות חומרי הדברה), התשפ"ו – 2026תקציר:הוראות סעיפים 3א(ו)(2), (ז) ו-(ז1) לחוק הגנה על בריאות הציבור (מזון), התשע"ו – 2015 (להלן – החוק) מאפשרות לשר הבריאות לקבוע בצו, הרחבות להוראות המאומצות בתוספת השנייה א', לאחר קבלת אישור ועדת הבריאות של הכנסת והתייעצות עם הועדה המקצועית המייעצת, אך ללא קבלת המלצת ועדת החריגים, ובלבד שמדובר בהרחבות המתירות או מאפשרות שימוש בתהליך, במוצר מזון, בחומר או בכמויות מעבר למה שמותר לפי נספח להוראה מאומצת.לאור האמור, לאחר שהועדה המקצועית המייעצת העבירה את המלצותיה לשר ובהתאם להמלצות אלה, השר מבקש לקבוע בצו שבפנינו, את ההרחבות לנספחים לתקנת האיחוד האירופי המאומצת שמספרה 396/2005, שעניינה רמות מרביות של שאריות חומרי הדברה. בצו ההרחבה מוצע לקבוע רמות שאריות מרביות מורחבות  של חומרי הדברה מסוימים ביחס לגידולים מסוימים, מעבר לרמות הקבועות בנספחים II עד V לתקנה 396/2005, והכל כמפורט בתוספות לטיוטת הצו המוצע.  נודה על קבלת הערותיכם עד ליום כ"ה בשבט, התשפ"ו 12/2/2026 בשעה 23:59.בכבוד רב,טל נשריהיועצת המשפטית (בפועל), משרד הבריאותלעיון בפרסום והעברת הערות  לצפיה בקובץ ria  לצפיה בקובץ טיוטת חקיקת משנה  לצפיה בקובץ אחר            לשינויי העדפות הדיוור   להסרה מרשימת הדיוור             