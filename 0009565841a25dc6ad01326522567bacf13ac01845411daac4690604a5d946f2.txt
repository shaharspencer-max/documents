    פרסום טיוטת מבחן תמיכה להערות הציבור                         פרסום טיוטת מבחן תמיכה להערות הציבורשלום רב,משרד הרווחה והביטחון החברתי מפרסם את טיוטת מבחנים לחלוקת כספים לצורך תמיכה של משרד הרווחה והביטחון החברתי בארגונים הפועלים לסיוע לנפגעי פעולות איבה ובני משפחותיהם - הוראת שעהתקציר:בהתאם לחוק לתמיכה בפעולות לטובת נכים ונפגעי פעולות איבה (תיקוני חקיקה), התשפ"ו-2025 (התקבל בכנסת ביום 21.10.25), מתפרסמת בזה טיוטת תיקון (כהוראת שעה לשנת 2025) למבחני התמיכה לחלוקת כספים לצורך תמיכה של משרד הרווחה והביטחון החברתי בארגונים הפועלים לסיוע לנפגעי פעולות איבה ובני משפחותיהם. לפי הוראת השעה המפורטת בטיוטה המצ"ב, בשנת 2025 יתמוך משרד הרווחה בפעילויות הבאות: (1)  תפעול, בינוי ושיפוץ של מיתקני שיקום, ספורט, תרבות וחברה; (2)  פעילויות שיקום, ספורט, תרבות וחברה; (3)  פעולות לשם קידום, שיפור ומיצוי זכויות.כמו כן, בשנת 2025 יתווסף לסכום התמיכה הקודם לשנה זו (המחולק לפי מבחן התמיכה הקיים) ההפרש שבין סכום התמיכה הנקוב בסעיף 20ג לחוק (10 מיליון ₪) ובין סכום התמיכה הקודם לשנת 2025. סכום זה, לטובת הפעילויות הנזכרות לעיל, יחולק בהתאם להגדרות ולאמות המידה המפורטות בסעיפי הוראת השעה (סעיף 11 ואילך לטיוטה המצ"ב).  נודה על קבלת הערותיכם עד ליום י"ז בכסלו, התשפ"ו 7/12/2025 בשעה 23:59.לתשומת לב: הזמן לקבלת הערות הציבור קוצר ל-7 ימים ו-14 שעותבכבוד רב,רינת וייגלרהיועצת המשפטית, משרד הרווחה והביטחון החברתילעיון בפרסום והעברת הערות  לצפיה בקובץ טיוטת מבחן תמיכה  לצפיה בקובץ אחר            לשינויי העדפות הדיוור   להסרה מרשימת הדיוור             