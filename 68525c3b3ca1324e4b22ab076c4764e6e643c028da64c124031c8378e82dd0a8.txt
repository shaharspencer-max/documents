    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד המשפטים מפרסם את טיוטת צו הפרות תעבורה מינהליות (דחיית יום התחילה), התשפ"ו-2025תקציר:חוק הפרות תעבורה מינהליות, התשפ"ד-2024 (להלן, גם – החוק) התקבל בקריאה שנייה ושלישית בכנסת ביום 25 ביולי 2024 ופורסם בספר החוקים של מדינת ישראל ביום 7 באוגוסט 2024. סעיף 47(א) לחוק קובע כי "תחילתו של חוק זה 15 חודשים מיום פרסומו (להלן – יום התחילה);..."; בהתאם לכך צפוי חוק הפרות תעבורה מינהליות להיכנס לתוקף ביום 7 בנובמבר 2025. המשכו של סעיף 47(א) לחוק קובע כי "השר, באישור הוועדה, רשאי לדחות את המועד האמור בשתי תקופות נוספות, שכל אחת מהן לא תעלה על שישה חודשים, אם שוכנע כי טרם הושלמה ההיערכות ליישום חוק זה; בסעיף קטן זה, "הוועדה" – ועדת הכלכלה של הכנסת, ואם לא הוקמה – ועדה אחרת שוועדת הכנסת קבעה לעניין זה". במהלך התקופה מאז חקיקת חוק הפרות תעבורה מינהליות ועד לפרסומו לציבור של צו זה נערכו ישיבות תכופות בנושא ההיערכות ליישומו של החוק, הן במשרד המשפטים והן בכלל. בתוך כך, בהתאם להמלצת גורמי המקצוע ולאחר התייעצות עם כלל הגורמים הנוגעים בדבר, מוצע בצו זה לדחות את יום התחילה הקבוע בסעיף 47(א) לחוק בשלושה חודשים כך שיום התחילה יהיה 8 בפברואר 2026. נודה על קבלת הערותיכם עד ליום י"א בחשוון, התשפ"ו 2/11/2025 בשעה 23:59.לתשומת לב: הזמן לקבלת הערות הציבור קוצר ליום אחד ו-2 שעותבכבוד רב,גיל לימוןהמשנה ליועץ המשפטי לממשלה (משפט ציבורי-מינהלי), משרד המשפטיםלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             