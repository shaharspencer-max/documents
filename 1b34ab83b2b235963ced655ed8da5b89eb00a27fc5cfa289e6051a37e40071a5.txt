    פרסום תזכיר חוק להערות הציבור                         פרסום תזכיר חוק להערות הציבורשלום רב,משרד הביטחון מפרסם את תזכיר חוק שירות ביטחון (תיקון מס' 7 והוראת שעה) (שירות במשטרה ושירות מוכר) (תיקון מס' 19), התשפ"ו-2025תקציר:סעיף 24א לחוק שירות ביטחון [נוסח משולב], התשמ"ו-1986 (להלן – החוק) מאפשר את הצבתם של חיילי חובה ביחידות של משטרת ישראל שאינן משמר הגבול, שעיקר פעילותן הוא ביטחון המדינה. סעיף 24א לחוק, העוסק בהקצאת חיילי חובה למשטרת ישראל, נקבע לראשונה בשנת 1995, כהוראת שעה לשלוש שנים, בשל המצב הביטחוני באותה עת, שדרש ממשטרת ישראל מאמצים מיוחדים לסיכול פיגועים ולשמירת ביטחון הפנים של המדינה, בנוסף למשימות משמר הגבול בו משרתים חיילים מכח סעיף 24 לחוק.סוגיית הצבת החיילים במשטרה כאמור, כמו גם סוגיית הצבתם בשירות בתי הסוהר כפי שנקבע בהוראות שעה בחוק שירות ביטחון החל משנת 2005, נבחנו לאורך השנים מספר פעמים על ידי ועדות בין-משרדיות שהוקמו לצורך כך ולאור ההמלצות שהתקבלו הוארכו מעת לעת הוראות השעה המאפשרות את הצבתם. בנוסף, גם סוגיית מספר החיילים שיוצבו ביחידות אלה נבחן לאורך השנים, ובמסגרת החלטת הממשלה מס' 1253 מיום 11 במרץ 2016 הוחלט על הפחתה הדרגתית של מספר החיילים המוצבים במשטרת ישראל ובשב"ס.  במסגרת החלטת הממשלה מס' 4366 מיום 16 בדצמבר 2018 שעניינה "שירות חיילים בשירות סדיר חובה במשטרת ישראל ובשירות בתי הסוהר והסכמת ועדת השרים לענייני חקיקה", קבעה הממשלה, בין היתר, כי שר הביטחון, יחד עם השר לביטחון הפנים ושר האוצר, יקיימו עבודת מטה לבחינה מחודשת של מספר יוצאי הצבא שיוצבו ביחידות במשטרת ישראל ובשירות בתי הסוהר בעתיד ואת התפקידים שבהם הם יוצבו. תוצרי עבודת המטה האמורה הובאו בפני הממשלה ה-36, וזו החליטה בשנת 2021 לאשר את המשך ההצבה של חיילים בשירות חובה סדיר במשטרת ישראל ובשירות בתי הסוהר. לגבי משטרת ישראל נקבע כי מספר החיילים יעמוד על 1,161. הצבת חיילים בשירות בתי הסוהר הופסקה במהלך שנת 2023, בהתאם להחלטות שהתקבלו בממשלה ובכנסת בשנה זו. לגבי שירות החיילים במשטרה, נקבע בחוק שירות ביטחון (תיקון מס' 7 והוראת שעה) (שירות במשטרה ושירות מוכר) (תיקון מס' 18), התשפ"ג–2023, כי הוראת השעה תוארך עד ליום 31 בדצמבר 2025.לאור העובדה שהצורך הביטחוני בהצבתם של חיילי חובה במשטרת ישראל עודנו קיים בימים אלו, מוצע להאריך את הוראת השעה בשלוש שנים נוספות, עד יום י"ג בטבת התשפ"ט (31 בדצמבר 2028).  יודגש, כי הצבת חיילים בשירות במשטרה לפי סעיף 24א לחוק, נעשית בהסכמתו של החייל, שרשאי לבקש במהלך שירותו לשוב לשורות הצבא. כמו כן, יובהר כי לחיילים המוצבים במשטרת ישראל יש מעמד זהה לחיילי החובה בצבא הגנה לישראל, בכל הקשור לחוקים הנוגעים לחיילים משוחררים ולחוקי השיקום.  נודה על קבלת הערותיכם עד ליום כ"ה בחשוון, התשפ"ו 16/11/2025 בשעה 08:00.לתשומת לב: הזמן לקבלת הערות הציבור קוצר ל-9 ימים ו-20 שעותבכבוד רב,הילה ארליך-עמריועצת משפטית, משרד הביטחוןלעיון בפרסום והעברת הערות  לצפיה בקובץ תזכיר חוק שירות ביטחון (תיקון מס' 7 והוראת שעה) (שירות במשטרה ושירות מוכר) (תיקון מס' 19), התשפ"ו-2025            לשינויי העדפות הדיוור   להסרה מרשימת הדיוור             