    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד התקשורת מפרסם את טיוטת תקנות הטלגרף האלחוטי (רישיונות, תעודות ואגרות) (הוראת שעה) (תיקון), התשפ"ו–2025תקציר:ביום 31 בדצמבר 2015 תוקנו תקנות הטלגרף האלחוטי (רישיונות, תעודות ואגרות), התשמ"ז–1987 (להלן – התקנות העיקריות). תיקון זה כלל שני חלקים: תיקונים קבועים הנוגעים בעיקרם להליך הגבייה של האגרות בעד מתן רישיונות והקצאה של תדרי רדיו וכן עדכונים לרשימת הרישיונות המפורטים בתקנות העיקריות; והוראת שעה לתקופה של שלוש שנים, ובה כלולים תיקונים בסכום האגרות (להלן – הוראת השעה). בהתבסס על עבודה כלכלית שעשו בשעתו גורמי המקצוע במשרד התקשורת, נקבעו בהוראת השעה הוראות שהפחיתו את סכום אגרות תדרים המשולמות בעד רישוי תדרים והקצאתם באזורי פריפריה בשיעור של 30%; שינויים בסכום האגרה בעד הקצאת תדרים בתחום הרדיו (FM) שהוזילו משמעותית את אגרות התדרים בעיקר עבור בעלי רישיונות לתחנות רדיו (רדיו אזורי); שינויים בסכום האגרה בעד הקצאת תדרים של קווי נל"ן (נקודה לנקודה) אלחוטיים שעיקרם הפחתה של אגרות התדרים בתחום זה בכ-20% בממוצע; עדכון תחומי תדרים לשימוש מנקודה לנקודה בתחום הגלים המילימטריים בהתאם לטכנולוגיות חדשות שפותחו בשנים שקדמו לתיקון; וקביעת מנגנוני הנחה עבור שימוש חוזר בשירות נקודה לנקודה אלחוטי.הוראת השעה נקבעה בשעתו לאור החלטת משרד התקשורת לערוך בחינה כלכלית בנוגע לשווי התדרים (להלן – הבחינה הכלכלית), וזאת בין היתר בהמשך לדוח מבקר המדינה מס' 63ג' - "היבטים בניהול תדרים אלקטרומגנטיים", שבה העיר המבקר בנוגע לחשיבות קביעת השווי הכלכלי של תדרי הרדיו בישראל. בהוראת השעה נקבע כי היא תפקע ביום 31 בדצמבר 2018. במהלך השנים הוארכה הוראת השעה, לשם השלמת הבחינה הכלכלית ותיקון התקנות העיקריות בהתאם, ותוקפה הנוכחי הוא עד ליום 31 בדצמבר 2025 (ביום 17 בדצמבר 2018 תוקנה הוראת השעה כך שתוקפה הוארך לשנתיים נוספות, ביום 13 בדצמבר 2020 לתקופה של שנה נוספת, ביום 27 בדצמבר 2021 לתקופה של שנה נוספת, ביום 26 בפברואר 2023 לתקופה של שנה נוספת, ביום 28 בדצמבר 2023 לתקופה של שנה נוספת וביום 31 בדצמבר 2024 עד לתוקפה הנוכחי). ההארכות נועדו להשלמת הבחינה הכלכלית ולתיקון התקנות העיקריות בהתאם.טרם הסתיימה הבחינה הכלכלית, בין היתר, בשל הצורך בהסטת תשומות מחלק ממשימות שגרה למשימות אחרות אשר קשורות למצב המלחמה אשר שורר במדינה ובשל חוסר תקציב לגייס יועץ חיצוני שיסייע למשרד עם הבחינה הכלכלית. בזמן שחלף מאז ההארכה הקודמת, ומשעה שהושג תקציב לגיוס יועץ חיצוני כאמור, התקיים מכרז ונבחר יועץ חיצוני שמבצע עבודה זו. הבחינה הכלכלית צפויה להסתיים בתקופה הקרובה, אולם לא ניתן יהיה להשלים את כל הליך תיקון התקנות העיקריות בהתאם לבחינה הכלכלית לפני מועד פקיעת הוראת השעה ביום 31 בדצמבר 2025. פקיעת תוקפה של הוראת השעה טרם סיומו של תיקון התקנות העיקריות בהתאם לבחינה הכלכלית תביא להחזרת המצב לאחור ולפגיעה כלכלית בכמה היבטים. ראשית, עלול להיווצר חוסר תיאום בין סכומי האגרות בתחום קווי הנל"ן האלחוטיים ובתחום הרדיו (FM) ובין ערכם הכלכלי האמיתי של תדרים אלו. שנית, ההנחות הקבועות בה יבוטלו (הנחת פריפריה לחלק מסוגי הרישיונות והנחת שימוש חוזר לקווי נל"ן אלחוטיים). כתוצאה מכך משרד התקשורת צופה כי תתרחש פגיעה כלכלית משמעותית במשתמשי הספקטרום השונים בטווח הקצר. בנוסף, וביחס לקווי נל"ן אלחוטיים, המשרד צופה כי תתרחש פגיעה משקית בטווח הארוך מאחר שהשימושים בהם יפחתו משמעותית, וזאת חרף הביקוש ההולך וגובר בשימושים בהם.לנוכח האמור לעיל מוצע להאריך את תוקפה של הוראת השעה לתשעה חודשים נוספים, עד ליום 30 בספטמבר 2026. נודה על קבלת הערותיכם עד ליום י"ח בחשוון, התשפ"ו 9/11/2025 בשעה 23:59.לתשומת לב: הזמן לקבלת הערות הציבור קוצר ל-10 ימים ו-2 שעותבכבוד רב,ברוריה מנדלסוןהיועצת המשפטית, משרד התקשורתלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             