    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד המשפטים מפרסם את טיוטת תקנות לשכת עורכי הדין (סדרי בחינות בדיני מדינת ישראל, באתיקה מקצועית החלה על עורכי דין זרים, ובבחינת ההסמכה לעריכת דין) (הוראת שעה) (תיקון מס' 3), התשפ"ה–2025תקציר:תקנות לשכת עורכי הדין (סדרי בחינות בדיני מדינת ישראל, באתיקה מקצועית החלה על עורכי דין זרים ובבחינת ההסמכה לעריכת דין) (חרבות ברזל) (הוראת שעה), התשפ"ד-2024 (להלן – התקנות העיקריות), נקבעו לאור מצב החירום הביטחוני והאזרחי בעקבות מתקפת הטרור הרצחנית על ישראל מרצועת עזה בשבעה באוקטובר 2023 ומלחמת חרבות ברזל שפרצה בעקבותיה.במסגרת התקנות העיקריות, נקבעו הקלות מסוימות בבחינות ההסמכה בעריכת דין, לנבחנים השייכים לקבוצות באוכלוסייה אשר הושפעו באופן משמעותי ממצב החירום ומהמלחמה – ובהן, משרתי מילואים, חטופים ונעדרים ובן משפחה מקרבה ראשונה של חטוף או נעדר, מפונים ממקום מגוריהם ובני משפחה מקרבה ראשונה של אדם שנהרג בפעולות האיבה או פעולות המלחמה.בשל הימשכות מצב החירום ומצב הלחימה והמשך גיוס של משרתי מילואים מוצע להאריך את הוראות השעה שעניינן בצמצום חומר הבחינה ומתן תוספת זמן לקבוצות המנויות בכל אחד מההסדרים.  נודה על קבלת הערותיכם עד ליום ט"ז בחשוון, התשפ"ו 7/11/2025 בשעה 23:59.בכבוד רב,יעל קוטיקיועצת משפטית, משרד המשפטיםלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             