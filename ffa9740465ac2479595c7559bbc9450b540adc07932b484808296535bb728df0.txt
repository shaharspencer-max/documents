    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד המשפטים מפרסם את טיוטת תקנות לשכת עורכי הדין (סדרי בחינות בדיני מדינת ישראל, באתיקה מקצועית החלה על עורכי דין זרים, ובבחינת ההסמכה לעריכת דין)(הוראת שעה)(תיקון) התשפ"ה-2025תקציר:ביום 15.12.2024 פורסמה בקובץ תקנות התשפ"ה בעמ' 432, הוראת שעה לתקופה שמיום 1.12.2024 ועד ליום 31.12.2024, אשר לפיה תתקיים בחינה משלימה בעל פה, לנבחן הנמנה על הקבוצות המצוינות בתקנות וביניהן, משרתי מילואים ששירתו תקופה משמעותית בסמיכות למועד הבחינה ובני משפחותיהם של חיילים שנספו במערכה או נפגעו כתוצאה מפעולות האיבה או המלחמה ובלבד שהציון שקיבל הנבחן בבחינת ההסמכה הוא בין 55 ל-59 אחוזים.  כעת, מוצע לתקן את הוראת השעה, כך שהיא תוארך עד ליום 31.12.2026 ולהחילה גם על בני ובנות זוגם של משרתי המילואים, נפגעי פעולות האיבה ומי שנפגע בעת מילוי תפקידו בכוחות הביטחון או שירותו הצבאי בצה"ל והגיש בקשת הכרה והיא אושרה על ידי קצין התגמולים אף אם טרם עבר ועדה רפואית. הארכת הוראת השעה נובעת מהצורך לייצר ודאות בקרב הנבחנים, ליתן הקלה למי ששירתו ותרמו תרומה משמעותית בעת מצב החירום באופן שהקשה עליהם ללמוד ולהיערך לבחינות ההסמכה. ההסדר המתוקן יחול מיום כניסתו של תיקון זה לתוקף ועד ליום 31.12.2026. נודה על קבלת הערותיכם עד ליום ט"ז בחשוון, התשפ"ו 7/11/2025 בשעה 23:59.בכבוד רב,יעל קוטיקיועצת משפטית, משרד המשפטיםלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             