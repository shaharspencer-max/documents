    פרסום תזכיר חוק להערות הציבור                         פרסום תזכיר חוק להערות הציבורשלום רב,משרד האוצר מפרסם את תזכיר חוק התכנית הכלכלית (תיקוני חקיקה ליישום המדיניות הכלכלית לשנת התקציב 2026), התשפ"ו-2025, פרק __': שמירה על זכויות מבוטחים בסיעודתקציר:עיקר 1:   מוצע להוסיף להסדר החקיקתי הקיים בסימן ב'1 לפרק י"ד לחוק הביטוח הלאומי [נוסח משולב], התשנ"ה-1995, העוסק בהגבלת תשלום בעד טיפול בתביעה, גם טיפול בתביעות לעניין גמלת סיעוד. מוצע לקבוע סכומים מקסימליים שמייצג רשאי יהיה לגבות מן המבוטח, בהתאם לשלבי הגמלה השונים, כפי שיפורט להלן:(א) עבור טיפול בתביעה בשלב ההגשה הראשוני לקבלת גמלת סיעוד, הסכום המקסימלי יהיה 2,035 ש"ח בתוספת דמי פתיחת תיק כהגדרתם בחוק.(ב)  עבור טיפול בתביעה במקרה שנדרשת גם פניה לוועדה מייעצת לבחינה חוזרת לבדיקת תלות או השגה למנהל תחום הגמלאות במוסד לפי סעיף 233 לחוק הביטוח הלאומי, הסכום המקסימלי יהיה 3,820 בתוספת דמי פתיחת תיק כהגדרתם בחוק.(ג)   עבור טיפול בתביעה על ידי עורך דין, במקרה שנדרש ייצוג לפני בית הדין לעבודה, הסכום המקסימלי יהיה 12,550 ש"ח, בתוספת דמי פתיחת תיק כהגדרתם בחוק.הסכומים האמורים יוצמדו למדד ויתווסף עליהם מע"מ.  עיקר 2:מוצע לתקן את חוק הפיקוח על שירותים פיננסיים (ביטוח), התשמ"א-1981, ולקבוע בו הוראות המגבילות את התשלום המירבי שרשאי מייצג או עורך דין לגבות בעד טיפול בתביעה מכוח תכנית ביטוח סיעודי, מול חברת הביטוח או ועדת הערר, בשלבים שאינם דורשים ייצוג מול בית המשפט או הליך משפטי חלופי. מוצע לקבוע כי התשלום המקסימלי על טיפול בשלב הגשת התביעה יהיה 2,035 ש"ח בתוספת דמי פתיחת תיק שיעמדו על 1,000 ש"ח, בשלב הערעור לחברת הביטוח או בשלב ערעור לוועדת ערר יעמוד התשלום המקסימלי על 3,820 ש"ח בתוספת דמי פתיחת תיק כאמור. מוצע כי הסכומים האמורים יוצמדו למדד ויתווסף עליהם מס ערך מוסף. כן מוצע לקבוע הוראות שונות לעניין הסכם ההתקשרות בין המייצג למבוטח ולרבות החובה לחתום על הסכם התקשרות בכתב, חובת יידוע המבוטח, והוראות נוספות. לבסוף, מוצע לקבוע הוראת תחולה ייחודית המחילה את הוראות החוק גם לגבי חוזים שנחתמו לפני יום תחילתו של התיקון, אולם סכומים שכבר שולמו לפני יום התחילה מכוח חוזים כאמור, לא יוחזרו. נודה על קבלת הערותיכם עד ליום כ"ז בכסלו, התשפ"ו 17/12/2025 בשעה 10:00.לתשומת לב: הזמן לקבלת הערות הציבור קוצר ל-9 ימים ו-11 שעותבכבוד רב,דודי קופליועץ משפטי, משרד האוצרלעיון בפרסום והעברת הערות  לצפיה בקובץ תזכיר חוק התכנית הכלכלית (תיקוני חקיקה ליישום המדיניות הכלכלית לשנת התקציב 2026), התשפ"ו-2025, פרק __': שמירה על זכויות מבוטחים בסיעוד            לשינויי העדפות הדיוור   להסרה מרשימת הדיוור             