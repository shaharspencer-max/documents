    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,המשרד להגנת הסביבה מפרסם את טיוטת צו רישוי עסקים (תיקון התוספת השלישית), התשפ"ו- 2025תקציר:בתיקון מס' 34 לחוק רישוי עסקים, תשכ"ח-1968 נוספה סמכות לממונה במשרד להגנת הסביבה להטיל עיצומים כספיים לפי הוראות שנקבעו בעניין זה לפי פרק ב'1 בחוק רישוי עסקים. על מנת ליישם את ההסדר שנקבע, נדרשת התקנתו של צו, על ידי השרה להגנת הסביבה, שיתקן את התוספת השלישית לחוק רישוי עסקים ויקבע בתוספת את ההפרות וגובה העיצום שניתן להטיל בגין כל הפרה. לאחר בחינת הנושא ועבודת מטה במשרד להגנת הסביבה, בתחום הטיפול בביוב, שפכים ומניעת זיהום נחלים הוכנה טיוטת צו לקביעה בתוספת השלישית לחוק רישוי עסקים את ההפרות שבגינם ניתן להטיל עיצום כספי, לגבי שלושה סוגי עסקים טעוני רישוי שלגביהם נדרש אישור נותן האישור במשרד להגנת הסביבה למתן הרישיון והוא מוסמך לקבוע תנאים לשם הבטחת איכות נאותה של הסביבה ומניעת מפגעים ומטרדים. להלן סוגי העסקים לגביהם יחול הצו המוצע, בהתאם למספר פריט הרישוי לפי צו רישוי עסקים (עסקים טעוני רישוי), תשע"ג-2013:1.    פריט 3.2 א בעלי חיים- גידולם אחזקתם, טיפול בהם - בריכות דגים ביבשה2.    פריט 5.3 א שפכים וקולחין - עיבודם, טיהורם, אחסנתם- מיתקן טיהור שפכים (מט"ש)3.    פריט 5.3 ג שפכים וקולחין - הובלתם במיכליות נודה על קבלת הערותיכם עד ליום ג בשבט, התשפ"ו 21/1/2026 בשעה 23:59.בכבוד רב,נטע דרוריהיועצת המשפטית, המשרד להגנת הסביבהלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             