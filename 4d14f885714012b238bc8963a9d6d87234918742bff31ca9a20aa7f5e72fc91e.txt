    פרסום טיוטת מבחן תמיכה להערות הציבור                         פרסום טיוטת מבחן תמיכה להערות הציבורשלום רב,משרד הבריאות מפרסם את טיוטת תיקון למבחנים לחלוקת כספי תמיכות של משרד הבריאות לבתי חולים המממנים תקני התמחויות חדשים בפסיכיאטריה לפי חוק יסודות התקציב, התשמ"ה-1985תקציר:המבחנים העיקריים תומכים בבתי חולים המממנים תקני התמחות חדשים בפסיכיאטריה, לצורך חיזוק מערך האשפוז והגדלת מספר המומחים בפסיכיאטריה.במסגרת המבחנים חולקו בתי החולים לקבוצות לפי הקריטריונים המפורטים במבחנים, כאשר לאחת הקבוצות ניתנה תמיכה בסיוע במימון תקן מתמחהולקבוצות אחרות ניתן מימון (מלא או חלקי) להשתתפות בתוכנית הכוכבים במטרה לשפר את איכות המתמחים.בתיקון הנוכחי יש שלושה שינויים עיקריים:1) ביטול החובה של חלק מבתי החולים הנתמכים לממן התמחות משולבת (שבה חלק מההתמחות נעשית בבתי חולים במרכז וחלק בפריפריה).זאת מאחר שהתברר בשטח שהתמחות משולבת לא הצליחה.2) מתן אפשרות לבתי החולים שזכאים לפי המבחן למימון לתוכנית הדרכה למתמחים, להשתמש השנה בכסף המוקצה לכך גם עבור תוכנית לגיוס מתמחים, ובהמשך לפתוח אפשרות זו לכלל בתי החולים הנתמכים;3) מתן אפשרות לבתי חולים הזכאים לקבל מימון עבור השתתפות בתוכנית כוכבים לקבל את המימון גם אם לא הגדילו את מספר המתמחים בבית החולים, שכן המטרה העיקרית של מימון השתתפות בתוכנית כוכבים היא לסייע לבית החולים לשפר את איכות המתמחים שיגיעו אליו ולאו דווקא להגדיל את כמותם. נודה על קבלת הערותיכם עד ליום כ"ח בתשרי, התשפ"ו 20/10/2025 בשעה 23:59.בכבוד רב,טליה אגמוןמשנה ליועצת המשפטית, משרד הבריאותלעיון בפרסום והעברת הערות  לצפיה בקובץ נוסח משולב  לצפיה בקובץ טיוטת מבחן תמיכה            לשינויי העדפות הדיוור   להסרה מרשימת הדיוור             