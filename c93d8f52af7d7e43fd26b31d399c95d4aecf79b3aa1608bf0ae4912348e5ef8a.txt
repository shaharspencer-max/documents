    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,המוסד לביטוח לאומי מפרסם את טיוטת תקנות הביטוח הלאומי (קביעת דרגת נכות לנפגעי עבודה) (תיקון מס' 4)(תיקון),  התשפ"ו – 2025תקציר:מכוח חוקים שונים,  ובראשם חוק הביטוח הלאומי [נוסח משולב] התשנ"ה- 1995 (להלן- "החוק") פועלות כיום ועדות רפואיות בתחומים שונים,  וביניהן ועדות לעניין קצבת ילד נכה,  שירותים מיוחדים,  פטור ממס הכנסה,  ביטוח נפגעי עבודה,  ביטוח נכות  ועוד.ביום 6.4.16 פורסמו תקנות הביטוח הלאומי (קביעת דרגת נכות לנפגעי עבודה) (תיקון מס' 2), התשע"ו-2016. תיקון התקנות אפשר למנות את מי שאינו עובד המוסד לביטוח לאומי כ"מזכיר ועדות" לעררים, בכפוף לתנאים הנקובים שם, ובין היתר, השתתפות בתוכנית הכשרה, היותו בעל תעודת בגרות ישראלית או תעודה מקבילה ואי הרשעה בעבירה שמפאת מהותה, חומרתה או נסיבותיה אין הוא ראוי לדעת מנהל המוסד לכהן כמזכיר.תוקפן של התקנות הוארכו עד ליום 1.5.26 וכעת, בשל מלחמת חרבות ברזל וריבוי הוועדות הצפויות, מבקש אגף ועדות הרפואיות של הביטוח הלאומי להפוך את ההסדר הקיים להוראת קבע.יצוין בנוסף, כי הפיכת ההוראה להוראת קבע תאפשר לביטוח הלאומי להמשיך ולהעסיק את גמלאי הביטוח הלאומי כמזכירי ועדות רפואיות, ובכך להיערך באופן מיטבי להתמודדות עם העומס הצפוי, בין היתר נוכח המצב המלחמתי, לאחר ה-7 באוקטובר. כעת, לאחר כעשור שבו הביטוח הלאומי העסיק מזכירי ועדות שאינם עובדי הביטוח הלאומי, ניתן לקבוע כי המתכונת הנוכחית ושיטת העבודה הנהוגה בעשור האחרון הוכיחו עצמן כיעילות, מקצועיות ותורמות באופן ממשי לפעילות הוועדות. ניסיון העבר והניסיון המצטבר בשטח מעידים כי מדובר בשיטה טובה, יעילה ונכונה, והאגף המקצועי סבור כי יש מקום להמשיך ולהפעיל מתכונת זו כהסדר קבוע. כמו כן, הביטוח הלאומי ממשיך לקבל את השירות האמור בבית לוינשטיין ובאמצעות מכון מדיטון ומשכך מבוקש כי התשתית החוקית תמשיך לאפשר את קיום הוועדות.לאור האמור, מוצע כעת להפוך את ההסדר האמור להסדר קבע. נודה על קבלת הערותיכם עד ליום כ"ח בשבט, התשפ"ו 15/2/2026 בשעה 23:59.לתשומת לב: הזמן לקבלת הערות הציבור קוצר ל-14 ימים ו-9 שעותבכבוד רב,רועי ישראל קרתיועץ משפטי, המוסד לביטוח לאומילעיון בפרסום והעברת הערות  לצפיה בקובץ נוסח משולב  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             