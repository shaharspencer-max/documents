    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד המשפטים והמשרד לביטחון לאומי מפרסמים את טיוטת צו סדר הדין הפלילי (היוועדות חזותית – הארכת הוראת השעה), התשפ"ו - 2025תקציר:ביום י"ד בכסלו התשפ"ב (18.11.21) חוקק תיקון מס' 90 לחוק סדר הדין הפלילי [נוסח משולב], התשמ"ב-1982 (להלן – החוק) כהוראת שעה עד יום י"ט בטבת התשפ"ד (31 בדצמבר 2023) (להלן – הוראת השעה לתקופת שגרה). התיקון חוקק במסגרת חוק התכנית הכלכלית (תיקוני חקיקה ליישום המדיניות הכלכלית לשנות התקציב 2021 ו-2022), התשפ"ב-2021.תיקון זה, המופיע כסימן ב'1 בפרק ה' לחוק, מסדיר בתנאים מסוימים קיום דיונים של עצורים או אסירים באמצעות היוועדות חזותית. ההסדר קובע כי לבקשת עצור או אסיר רשאי בית המשפט להורות על קיום דיון בעניינו שלא בנוכחותו אלא בהשתתפותו בדרך של היוועדות חזותית, אם שוכנע כי די בהשתתפות העצור או האסיר בדיון בהיוועדות חזותית בהתחשב, בין השאר במהות הדיון, בנסיבות הנוגעות לעצור או לאסיר ובמידת החשיבות שהעצור או האסיר יהיה נוכח באולם בית המשפט, ובלבד שהעצור או האסיר הוא בגיר, מיוצג על ידי סניגור והגיש את בקשתו באמצעותו (סעיף 133א(ב) לחוק).בנוסף נקבעו דיונים מסוימים שלא יתקיימו בהיוועדות חזותית. כך למשל באשר לדיונים שבהם מודה הנאשם בכתב האישום בעניינו, דיון שבו מוצג הסדר טיעון ודיון שבו נגזר דינו של הנאשם (סעיף 133ב לחוק).כמו כן, נקבעו הוראות לגבי אופן קיום הדיון בדרך של היוועדות חזותית, כך שתובטח שמירת זכויותיו של העצור ובכלל זה התייעצות חסויה עם עורך דינו, צפייה, השתתפות ושמיעה של כל המשתתפים בדיון זה את זה באופן מיטבי ובלא הפרעה (סעיף 133ג לחוק).עוד נקבע, במסגרת נוסח התיקון המקורי (תיקון מס' 90) כי הוראת השעה לתקופת שגרה תעמוד בתוקפה עד יום י"ט בטבת התשפ"ד (31 בדצמבר 2023), ואולם שר המשפטים והשר לביטחון לאומי יהיו רשאים להאריכו לתקופות נוספות שלא יעלו במצטבר על שנתיים, באישור ועדת החוקה חוק ומשפט של הכנסת (סעיף 133ו לחוק). בהמשך, בעקבות ה- 7 באוקטובר 2023 ומלחמת חרבות ברזל, נחקק חוק קיום דיונים בהיוועדות חזותית בהשתתפות עצורים, אסירים וכלואים (הוראת שעה – חרבות ברזל), התשפ"ד-2023 (להלן – הוראת השעה - חרבות ברזל), שקבע הסדרים להיוועדות חזותית בתקופת המלחמה. באותו חוק, הוכנס תיקון עקיף לסעיף 133ו(א) לחוק שקבע כי הוראת השעה לתקופת שגרה תמשיך לעמוד בתוקפה עד אותו התאריך הנקוב בסעיף (י"ט בטבת התשפ"ד (31 בדצמבר 2023)) או עד תום תקופת תוקפה של הוראת השעה – חרבות ברזל, לפי המאוחר. תוקף הוראת השעה – חרבות ברזל הוארך מעת לעת, עד ליום ו' בחשון התשפ"ו (28 באוקטובר 2025) עם פקיעת תוקפה של ההכרזה על מצב מיוחד בעורף באותו יום. במסגרת חוק סדר הדין הפלילי (תיקון מס' 101), התשפ"ו-2025 (להלן – תיקון 101) הופרד תוקף הוראת השעה לתקופת שגרה מתלות במצב המיוחד בעורף ובמצב החירום, והוראת השעה לתקופת שגרה הוארכה עד ליום י"א בטבת התשפ"ו (31 בדצמבר 2025). בתיקון 101 נקבע גם כי שר המשפטים והשר לביטחון לאומי, באישור ועדת החוקה, חוק ומשפט של הכנסת, רשאים להאריך בצו את תקופת הוראת השעה לתקופות נוספות שלא יעלו כל אחת על שישה חודשים ובמצטבר על שנתיים. כדי ללמוד על השלכות ההסדר, נקבע כי במהלך הוראת השעה יערך מחקר מלווה שיבחן את השפעת ההסדר על היבטים שיש בהם כדי להבטיח את הוגנות ההליך ואת יעילותו (סעיף 133ו(ב) לחוק). דו"ח הביניים כלל בין היתר המלצות לגבי נושאים הדורשים שיפור ברמת היישום, הן בהיבטים הטכניים והן בדרישות הדיוניות (עמ' 92-89 לדו"ח). מחקר זה הושלם והוא צפוי להתפרסם בחודשים הקרובים. בנוסף, נערכים בחינה ומעקב אחר יישום החוק על ידי צוות בינמשרדי בהובלת הנהלת בתי המשפט, ובהשתתפות נציגי פרקליטות המדינה, הסנגוריה הציבורית, מחלקת ייעוץ וחקיקה במשרד המשפטים, המשרד לביטחון לאומי, שירות בתי הסוהר ומשטרת ישראל. צו זה מבקש להאריך את הוראת השעה בהתאם, למשך ארבעה חודשים, זאת על מנת לאפשר את המשך יישום ההסדר וקיום דיונים בהיוועדות חזותית בהליכים פליליים. כמו כן, בעת הזו, יש הצדקה להארכה המוצעת שבמהלכה יושלם המחקר המלווה, ותוצאותיו ייבחנו וישקלו במסגרת הבחינה של הפיכת הוראת השעה לחוק קבוע. נודה על קבלת הערותיכם עד ליום ה בכסלו, התשפ"ו 25/11/2025 בשעה 23:59.לתשומת לב: הזמן לקבלת הערות הציבור קוצר ל-7 ימים ו-4 שעותבכבוד רב,שרון אפקמנהל מערך ייעוץ וחקיקה, המשנה ליועצת המשפטית לממשלה, משרד המשפטיםאריאל סיזלהיועץ המשפטי, המשרד לביטחון לאומילעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             