    פרסום להערות ציבור                         פרסום להערות ציבורשלום רב,משרד התרבות והספורט מפרסם את טיוטת נוהל הכרה בהתאחדויות ואיגודיםתקציר:נוהל זה מבקש להחליף ולהסדיר את הכללים והתנאים להכרה בגופים כאיגודים או התאחדויות ספורט בישראל. הכרה כאמור מעניקה לגוף את הזכאות לייצג באופן בלעדי את ענף הספורט המגיש בקשה. הנוהל קובע הגדרות מקצועיות למונחים כגון "ספורטאי פעיל", "ליגה" "איגוד בין-לאומי", "ארגון גג בין-לאומי" וקטגוריות גיל. הנוהל מורה כי בקשה להכרה תוגש בהתאם לנספח המצורף לנוהל. ההכרה בגוף כאיגוד או התאחדות מותנית בעמידה בתנאי סף המבטיחים, בין היתר, את היות הגוף הגורם המייצג באופן בלעדי את הענף בישראל מטעם איגוד בין-לאומי, שבו חברים לפחות 60 גופים מ-60 מדינות שונות. על האיגוד הבין-לאומי להיות מוכר על ידי ארגון גג בין-לאומי (IOC, IPC או IWGA)  וענף הספורט נדרש להשתתף לפחות פעמיים במשחקים המאורגנים על ידי ארגון הגג הבין-לאומי.גוף המבקש הכרה נדרש להוכיח פעילות ספורטיבית משמעותית המבוססת על מספר מזערי של ספורטאים פעילים בגיל התמחות ומעלה: לפחות 300 ספורטאים בענף אישי, 800 בענף קבוצתי, או 80 בענף לספורטאים עם מוגבלויות. בנוסף, על הגוף להראות כי 80% מהספורטאים הפעילים (למעט בענפי חשיבה) נמנים עם טווח הגילאים שבין גיל התמחות לגיל הישג. בנוסף, על הגוף לקיים תוכנית הכשרת מאמנים בהיקף של 30 שעות אקדמיות לפחות. עליו להעסיק ממונה על מוגנות בספורט, להבטיח כי לפחות 30% מחברי ההנהלה הן נשים, ולנהל מערכת מקוונת ונגישה לציבור של תוצאות תחרויות ודירוגים. כמו כן, על הגוף לפרסם תקנון המסדיר את הפעילות בענף וקובע, בין היתר, הוראות באשר לתוצאות המשחק, כללי אכיפה וענישה. עליו לקבוע כללים בהתאם לסעיף 10(ב) לחוק הספורט, התשמ"ח-1988. עוד הנוהל קובע כי, אחת לחמש שנים, יגיש איגוד מוכר הצהרה חתומה המאשרת כי הוא עומד בכל דרישות נוהל ההכרה. בנוסף, הנוהל קובע כי מינהל הספורט יבצע מידי שנה בדיקות מדגמיות באשר לעמידתם של גופים שונים בהוראות הנוהל. לבסוף קובע הנוהל הוראות מעבר ביחס לגופים שקיבלו הכרה טרם כניסתו לתוקף של הנוהל.  נודה על קבלת הערותיכם עד ליום ט בשבט, התשפ"ו 27/1/2026 בשעה 23:59.בכבוד רב,דני חוריןהיועץ המשפטי, משרד התרבות והספורטלעיון בפרסום והעברת הערות  לצפיה בקובץ אחר  לצפיה בקובץ אחר  לצפיה בקובץ טיוטת נוהל או הנחיה            לשינויי העדפות הדיוור   להסרה מרשימת הדיוור             