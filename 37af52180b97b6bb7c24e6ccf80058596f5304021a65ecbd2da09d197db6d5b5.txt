    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד הכלכלה והתעשייה מפרסם את טיוטת צו התקנים (דחיית מועד הוספת הוראה מחייבת אליה מפנה הוראה אירופית מאומצת לתוספת החמישית) (תיקון מס'...), התשפ"ו–2025תקציר:סעיף 9א1(ג) קובע חובה להוסיף בצו הוראות מחייבות החלות באיחוד האירופי שטרם הוחלו בישראל, שאליהן מפנות האסדרות האירופיות המאומצות המנויות בתוספת החמישית, בתום שנה מיום כניסתה לתוקף של האסדרה האירופית המאומצת. בימים אלו נבחן ההסדר הקבוע בסעיף במסגרת הצעת החוק התקנים (תיקון מס' 21) (אימוץ הוראות מחייבות החלות בארצות הברית), התשפ"ו–2025. השינוי המוצע בהצעת החוק מבקש להאריך את פרק הזמן הקבוע בסעיף מפרק זמן של שנה אחת לשנתיים, וזאת כדי להקל ביישום ההוראה, לאור כמות ההפניות הקיימות באסדרות האירופיות המאומצות. מכיוון שטרם חלפה שנה ממועד תחילת האסדרות הראשונות שנכנסו לתוקף, וכל עוד יאושר צו זה המבקש את דחיית המועד כאמור, אין בכך קושי או השלחה כלשהי על הציבור. מכיוון שלא ידוע כמה זמן ימשכו הליכי החקיקה, המביאים בין היתר את התיקון המוצע להאריך את פרק הזמן הקבוע בסעיף, מבקש שר הכלכלה והתעשייה לעשות שימוש בסמכות שניתנה לו בסעיף 9א1(ג) לחוק התקנים, ולבקש את אישור הכנסת להארכה של התקופה הקבועה בסעיף בשנה אחת נוספת, לכלל האסדרות האירופיות המאומצות הקבועות בתוספת החמישית לחוק התקנים. נודה על קבלת הערותיכם עד ליום ז בטבת, התשפ"ו 27/12/2025 בשעה 23:59.לתשומת לב: הזמן לקבלת הערות הציבור קוצר ל-2 ימים ו-12 שעותבכבוד רב,גלית יעקובובהיועצת המשפטית, משרד הכלכלה והתעשייהלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             