    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד התחבורה והבטיחות בדרכים מפרסם את טיוטת תקנות הטיס (הוראות בדבר הכשרה מתאימה לחוקרים בתחום סמכויות בחקירה בטיחותית), התשפ"ו-2026תקציר:רשות החקירה הבטיחותית לחקירת תאונות בתעופה (רלב"ת) פועלת בהתאם לתפקידיה לפי חוק הרשות לחקירה בטיחותית בתעופה, התשפ"ד – 2024 (להלן – חוק הרשות לחקירה בטיחותית). עיקר פעילות הרשות היא ביצוע חקירות בטיחותיות של אירועי בטיחות בתעופה, שנעשה בהתאם להוראת חוק הטיס, התשע"א – 2011 (להלן – חוק הטיס או החוק) ולנספח 13 לאמנת התעופה האזרחית של ארגון התעופה הבינלאומי, שישראל צד לה. החקירה הבטיחותית מובלת על ידי חוקר ממונה מהרלב"ת וצוות חוקרים המסייעים בידו, שממונים על ידי מנהל הרלב"ת לביצוע חקירה ספציפית. סמכויות החוקרים שפועלים בצוות החקירה מפורטים בעיקרן בסעיפים 114 ו- 115 לחוק הטיס, וכוללות בין היתר, סמכות לדרוש מאדם למסור את שמו ומענו, סמכות לדרוש מכל אדם למסור לו ידיעה או מסמך הנוגעים לחקירת האירוע הבטיחותי, הסמכות לערוך בדיקות וליטול דוגמאות ובכלל זה אלכוהול וסמים, הסמכות להיכנס למקומות לרבות כלי טיס לצורך ביצוע החקירה, הסמכות לתפוס חפצים הנחוצים לחקירה וכן לנקוט אמצעים לשמירה על זירת התאונה או על חלקים של כלי הטיס ושינועם לצרכי חקירה וכו'.סעיף 115 קובע את הליך הסמכת החוקרים, שהינם עובדי מדינה. לצורך מילוי סמכויות אלו של החוקרים קובע הסעיף בין היתר שעליהם למלא אחר תנאי כשירות לרבות הכשרה מקצועית מתאימה, הכל כפי שהורה מנהל הרשות לחקירה בטיחותית באישור שרת התחבורה. כיום קבועים תנאי הכשירות וההכשרה המקצועית הנדרשת להסמכה בהוראות הטיס (תנאי כשירות לחוקרים לביצוע חקירות בטיחותיות), תשע"ב-2011, שנקבעו מכח סעיף 115(ב)(2) לחוק הטיס.בנוסף קובע סעיף 115(ב)(3) לחוק הטיס שהחוקרים העוסקים בחקירה בטיחותית בתעופה נדרשים לקבל הכשרה מתאימה כפי שנקבעה בהתאם לסעיף 115(ב)(3) בחוק הטיס, שר התחבורה, בהסכמת השר לביטחון לאומי, ובהתאם להוראות נספח 13 לאמנה. יצוין בנוסף כי סעיף 6(ד) לחוק הרשות לחקירה בטיחותית, קובע כי מנהל הרשות לחקירה בטיחותית יהיה אחראי לניהול הרשות ולביצוע תפקידיה, ויהיו נתונות לו לשם ביצוע תפקידיו כאמור הסמכויות הנתונות לו לפי חוק זה ולפי חוק הטיס, אך הוא יפעיל את סמכויות החקירה לפי סעיף 114(א)(1) עד (7) לחוק הטיס, לאחר שקיבל הכשרה מתאימה לפי סעיף 115(ב)(3) לחוק הטיס. בהתאם להוראות סעיף 115(ב)(3) ולצורך סעיף 6(ב) לחוק הרשות לחקירה בטיחותית מוצע לקבוע בתקנות המוצעות הסדר לעניין ההכשרה הנדרשת למינוי חוקרים לחקירה בטיחותית בתעופה. נודה על קבלת הערותיכם עד ליום כ"ב בשבט, התשפ"ו 9/2/2026 בשעה 23:59.בכבוד רב,יעל כהןיועצת משפטית, משרד התחבורה והבטיחות בדרכיםלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             