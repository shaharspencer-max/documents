    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד האוצר מפרסם את טיוטת תקנות מס הכנסה (שווי השימוש ברכב) (הוראת שעה), התשע"ו-2015 (תיקון), התשפ"ו–2025תקציר:רכב צמוד הוא הטבה חייבת במס הניתנת לעובד. בהתאם לפקודת מס הכנסה יש לבצע זקיפת מס בגין שווי השימוש ברכב. קיימות שתי שיטות לחישוב שווי השימוש ברכב, שיטת החישוב נקבעת בהתאם לשנת ייצור הרכב: במקרה של כלי רכב ישנים שנרשמו לתנועה לפני 1 בינואר 2010, יחושב שווי השימוש בהתאם לקבוצת המחיר של הרכב; במקרה של רכב שנרשם לתנועה ביום 1 בינואר 2010 או לאחריו, יחושב השווי לפי שיעור של 2.48% ממחיר הרכב בהיותו חדש.  בשנת 2015 הותקנו בהוראת שעה תקנות שווי השימוש ברכב , המפחיתות את סכום הזקיפה של שווי השימוש בכלי רכב בעלי טכנולוגיית הנעה מתקדמת- רכב משולב מנוע (hybrid), רכב היברידי מסוג פלאג-אין (נטען מרשת החשמל) ורכב חשמלי מלא. בבסיס ההפחתה עומד עיקרון ניטרליות המיסוי בין רכב בעל הנעה רגילה לבין רכב בעל הנעה היברידית, פלאג אין או חשמלית; כיון שמדובר בכלי רכב יקרים יותר מרכב רגיל אך חסכוניים יותר בשימוש השוטף, שיעור הזקיפה הרגיל מייצר בעבורם תוצאה גבוהה מדי. ההפחתות מזקיפת שווי הרכב תיקנו את המצב המתואר כך שהתקבלה תוצאה ששיקפה נכונה את העלות הכלכלית של השימוש הפרטי ברכבים אלה.  בשנת 2022, עודכנו סכומי ההפחתה בהוראת שעה עד לתום שנת 2025 וסכום ההפחתה עמד על 500 ש"ח עבור רכב היברידי, 1,000 ש"ח עבור רכב פלאג-אין ו-1,200 ש"ח עבור רכב חשמלי. הסכומים האמורים מעודכנים בכל שנה בהתאם לעליית המדד, ובשנת 2025 סכומם עומד על 560 ש"ח עבור רכב היברידי, 1,130 ש"ח עבור רכב פלאג-אין ו-1,350 ש"ח עבור רכב חשמלי.  במסגרת התקנות דנן, מוצע להותיר ללא שינוי את סכומי ההפחתה החלים כיום על רכבים היברידיים רגילים, רכבי פלאג-אין ורכבים חשמליים מלאים. העלות השנתית המוערכת לתיקון המדובר היא 260 מיליון ₪, יצויין כי יש לבצע פעולה מאזנת כתנאי להתקנת התקנות.. הסכומים האמורים נקבעים בהוראת שעה ולא כהוראת קבע, מכיוון שיש צורך לבדוק, מדי תקופה, את הסכומים בהתאם להתפתחות הטכנולוגיות ולשינויים בעלויות הרכישה והשימוש בכלי רכב רגילים ובכלי רכב בעלי הנעה מתקדמת. על כן, מוצע להאריך את תוקף הוראת השעה בשלוש שנים נוספות, עד לתום שנת 2028, וזאת על מנת לאפשר המשך הטעמה הדרגתית של כלי רכב בעלי טכנולוגיית התנעה מתקדמת, תוך עדכון ההוראות בהתאם להתפתחויות בשוק ובטכנולוגיה.  נודה על קבלת הערותיכם עד ליום כ"ז בחשוון, התשפ"ו 18/11/2025 בשעה 23:59.לתשומת לב: הזמן לקבלת הערות הציבור קוצר ל-7 ימים ו-שעהבכבוד רב,דודי קופליועץ משפטי, משרד האוצרלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             