    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד הפנים מפרסם את טיוטת צו התכנון והבנייה (פטור מהיתר לעבודות הנדרשות לשיקום נזקים במתחם בית הזיקוק  במפרץ חיפה) (חרבות ברזל) (הוראת שעה)(תיקון), התשפ"ו-2025תקציר:בשל תקיפות שבוצעו בידי איראן במהלך מבצע "עם כלביא" נפגע מתחם בז"ן במפרץ חיפה, ונגרמו פגיעות משמעותיות במתקנים חיוניים הנדרשים להמשך פעילות בית הזיקוק וייצור מוצריו, ובהם בתחנת הכוח האחראית על ייצור חשמל וקיטור המשמשים את המתקנים במתחם, קווי צנרת ותשתיות תפעוליות. בית הזיקוק בחיפה הינו בית הזיקוק הגדול בארץ, והוא מספק כשני שליש מצריכת הדלקים בישראל. לפיכך שיקומו המהיר נדרש לצורך אספקת המוצרים החיוניים למשק ולהמשך הרציפות התפקודית. עבודת השיקום הנדרשות הינן עבודות טעונות רישוי, אולם לסיום הליכי הרישוי יידרש פרק זמן ארוך, ולכן מוצע, כפתרון זמני ודחוף, לקבוע בצו לפי סעיף 266ה(ב) לחוק התכנון והבניה כי ניתן יהיה לבצע את העבודות הנדרשות לשיקום והחלפת המתקנים והמבנים שנפגעו וזאת בהתאם לתכנית החלה במקום (חפאג 1200 ב'-מתחם בתי זיקוק לנפט מפרץ חיפה) המאושרת משנת 2020 ומאפשרת את הקמת המתקנים מכוחה, ובכפוף למגבלות שנקבעו בה. ביום 9.7.2025 קיימה המועצה הארצית דיון בבקשת משרד האנרגיה והתשתיות  כי שר הפנים יעשה שימוש בסמכותו לפי סעיף 266ה ויורה על פטור מהיתר לכלל העבודות והשימושים הנדרשים לשיקום הנזקים במתחם בית הזיקוק במפרץ חיפה. בסיכום הדיון החליטה המועצה הארצית לאשר בצו זה את כל המתקנים שנכללו בטיוטת הצו כפי שהוצג, למעט הטורבינות, לגביהן נקבע כי יתקיים דיון נוסף במסגרתו יציג משרד האנרגיה והתשתיות את הבחינה והשוואת הפתרונות האפשריים לאספקת חשמל למתקנים לצורך גיבוי, שתערך בהתייעצות עם עיריית חיפה ואיגוד ערים לאיכות הסביבה חיפה. כמו כן קבע המועצה כי תוצג התייחסות המשרד להגנת הסביבה לעמידת הטורבינות בערכי איכות האוויר בסביבה של הטורבינות המוצעות.בתאריך ה – 13.7.2025 פורסם ברשומות צו התכנון והבנייה (פטור מהיתר לעבודות הנדרשות לשיקום נזקים במתחם בית הזיקוק במפרץ חיפה (חרבות ברזל) (הוראת שעה), התשפ"ה - 2025 (להלן-הצו העיקרי). בהמשך להחלטת המועצה הארצית מיום ה - 9.7.2025 ערך משרד האנרגיה והתשתיות בחינת חלופות שבמסגרתה בחן מספר חלופות לאספקת החשמל לגיבוי לבית הזיקוק  ובסיומה של בחינה זו, נמצא כי הקמת טורבינות גז בקוגנרציה הינה החלופה המיטבית בהיבטים של לוח זמנים להקמה, ניידות, יעילות אנרגטית, מתן מענה להשלמת צריכת הקיטור הנדרשת לפעילות בית הזיקוק והפרקטיקה הנהוגה בבתי זיקוק לעניין זה.ביום 30.9.2025 נערך דיון במועצה הארצית אשר סברה כי החלופה עליה המליץ משרד האנרגיה היא החלופה המועדפת והמליצה לשר הפנים על התקנת הצו.הצו המוצע מאפשר הקמת טורבינות גז ומיתקני עזר אשר יהיו פריקות וישמשו לצריכה עצמית של מתחם בז"ן בלבד, זאת תחת תחנת הכח שנהרסה. הספק ייצור החשמל בפועל של הטורבינות לא יעלה על 43 מגוואט, בהתאם להספק ברישיון הייצור הקיים. יצוין כי צו זה מהווה תיקון לצו העיקרי הקובע את התנאים והאישורים הנדרשים כתנאי להקמת כל המיתקנים, זאת מבלי לגרוע מכל חובה אחרת הנוגעת להקמתם או הפעלתם לפי כל דין.תוקף הצו הוא 36 חודשים מיום תחילתו של הצו העיקרי. נודה על קבלת הערותיכם עד ליום ל בתשרי, התשפ"ו 22/10/2025 בשעה 23:59.לתשומת לב: הזמן לקבלת הערות הציבור קוצר ל-17 ימים ו-9 שעותבכבוד רב,יהודה זמרתהיועץ המשפטי, משרד הפניםלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             