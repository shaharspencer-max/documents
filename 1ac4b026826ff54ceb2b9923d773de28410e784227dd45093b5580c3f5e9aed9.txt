    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד הבריאות מפרסם את טיוטת תקנות הסמים המסוכנים (תיקון), התשפ"ו-2026תקציר:התיקון המוצע מבקש להאריך תקופת התחילה של התיקון הקודם שקבע הגבלות בנוגע להספקת תכשירים המכילים סמים מסוכנים מסוג "אופיואידים" עקב הסכנה לבריאות הציבור משימוש לרעה בסמים מסוג זה (מגפת האופיואידים). ההגבלה המתבקשת היא שהספקה של סמים מסוכנים מהסוג האמור תהיה ככלל על פי מרשם אלקטרוני שייחתם בחתימה אלקטרונית מאובטחת; הספקת סמים מסוכנים על פי מרשמים ידניים תיעשה בתנאי שבית המרקחת שיספק את הסם יתחבר למערכת הממוחשבת של קופת החולים של המטופל, ויקבל ממנה חיווי אודות סמים מסוכנים שסופקו למטופל בטווח הזמן של חמישה ימים טרם הגיעו לבית המרקחת ובתנאי שביצוע ההספקה על פי המרשם ידווח לקופת החולים. המינון שיתאפשר במרשמים ידניים אלו יוגבל לכמות המתאימה ל-5 ימי טיפול ולתוקף מרשם של חמישה ימים בלבד. בנוסף, התיקון המוצע מבקש לאפשר התקדמות דיגיטלית בניהול ותיעוד הסמים המסוכנים בבית המרקחת אשר כיום נדרש כי יעשה ידנית. כך, יבוצע מעבר לפנקס סמים דיגיטלי חלף פנקס ידני, תתאפשר הזמנת סם מסוכן ושליחת תעודות משלוח באופן דיגיטלי, יתאפשר תיעוד בפנקס המרשמים באופן דיגיטלי ודיווחים דיגיטליים למשרד הבריאות. התיקון דנן מוצע להאריך את תקופת תחילת תקנות 5(2)(ה) ו 5(2)(ז)(ג) ו 5(2)(ז)(ד), 6 ו-13 ביום וזאת בכדי לאפשר השלמת הפיתוחים הדיגיטליים הנדרשים ליישום התיקון.  נודה על קבלת הערותיכם עד ליום כ"ח בשבט, התשפ"ו 15/2/2026 בשעה 23:59.לתשומת לב: הזמן לקבלת הערות הציבור קוצר ל-7 ימים ו-9 שעותבכבוד רב,טל נשריהיועצת המשפטית (בפועל), משרד הבריאותלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             