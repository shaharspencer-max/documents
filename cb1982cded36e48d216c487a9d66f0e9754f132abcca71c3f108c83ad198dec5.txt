    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד הבינוי והשיכון מפרסם את טיוטת תקנות רישום קבלנים לעבודות הנדסה בנאיות (סיווג קבלנים רשומים) (תיקון מס' __), התשפ"ו-2025תקציר:תקנות רישום קבלנים לעבודות הנדסה בנאיות (סיווג קבלנים רשומים), התשמ"ח-1988, מחלקות את הענפים וענפי המשנה לשלוש קבוצות (א', ב' ו-ג'), כאשר ככלל בכל קבוצת ענפים חמש רמות סיווג (סוג 1-5), שכל אחת מהן מייצגת היקף כספי שונה של עבודות הנדסה בנאיות שקבלן רשאי לבצע באתר עבודה אחד במסגרת הענף שבו הקבלן הרשום, ולעניין עבודות בנייה למגורים בלבד נקבעו גם היקפים מרביים במטרים רבועים. התקנות אף קובעות את התנאים להעלאת הסיווג, כך שקבלן שעומד בתנאים יהיה רשאי לעלות בכל פעם רמת סיווג אחת, עד להגיעו לסוג 5, המאפשר ביצוע עבודות בהיקפים בלתי מוגבלים במסגרת הענף שבו הקבלן רשום.לעניין ענף משנה 131 (שיפוצים) בלבד, הנכלל בקבוצת סיווג א', נקבעה רמת סיווג נוספת – סוג ק', שהוא הסוג הבסיסי בו נרשמים לראשונה קבלני שיפוצים בפנקס, והמאפשר ביצוע עבודות בהיקפים של עד כ-420 אלף ₪ לפרויקט. הסכום האמור מתעדכן אחת לחצי שנה בהתאם לשינוי מדד מחירי התשומות לבנייה.במהלך מבצע "עם כלביא" התחוור פער בין ממדי השיקום והשיפוץ הנדרשים במתחמי מגורים לבין היכולות הקיימות בענף הבנייה – ובייחוד בקרב קבלני השיפוצים – לספק מענה מקצועי, מהיר ובטיחותי לביצוע עבודות בהיקפים משמעותיים. בהמשך לכך ולעבודת מטה שבוצעה במשרד הבינוי והשיכון, מוצע להגדיל את ההיקף המרבי המותר לקבלן שיפוצים המסווג בסוג ק' ל-825 אלף ₪, שיעודכן אחת לחצי שנה בהתאם למדד (להלן: ההיקף המוגדל). כמו כן, מוצע לקבוע מסלול חדש, נוסף על הקייםף המאפשר לקבלן שיפוצים להעלות את סיווגו מסוג ק' לסוג 1, כך שקבלן שהשלים ביצוע של שני פרויקטים בהיקף של 70% לפחות מההיקף המוגדל של סוג ק', יהיה רשאי לעלות לסוג 1. נודה על קבלת הערותיכם עד ליום כ"ח בתשרי, התשפ"ו 20/10/2025 בשעה 23:59.בכבוד רב,אפרת פרוקצ'יההיועצת המשפטית, משרד הבינוי והשיכוןלעיון בפרסום והעברת הערות  לצפיה בקובץ טיוטת חקיקת משנה  לצפיה בקובץ ria            לשינויי העדפות הדיוור   להסרה מרשימת הדיוור             