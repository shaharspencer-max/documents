    פרסום תזכיר חוק להערות הציבור                         פרסום תזכיר חוק להערות הציבורשלום רב,משרד המשפטים מפרסם את תזכיר חוק חדלות פירעון ושיקום כלכלי (תיקון מס'...), התשפ"ו–2025תקציר:פרק י"ב בחלק ג' לחוק חדלות פירעון ושיקום כלכלי, התשע"ח-2018 (להלן - החוק) קובע הוראות בעניין הליכי חדלות פירעון לגבי חייב שהוא יחיד בעל חובות בסכום נמוך (חובות שהיקפם אינו עולה כיום על 172,334.81 ש"ח), המתנהלים לפני רשם הוצאה לפועל ייעודי. מוצעים מספר תיקונים כדלקמן, שמטרתם לייעל את הליכי חדלות הפירעון לגבי יחידים בעלי חובות בסכום נמוך:א.    החלפת מינוחים: החלפת המינוח רשם הוצאה לפועל למינוח רשם חדלות פירעון.ב.     עדכון הוראות הסמכות המקומית לגבי יחידים בעלי חובות בסכום נמוך כך שההליכים יתנהלו במחוז שבו מתגורר היחיד או שבו נמצא מקום עסקו העיקרי או נמצאים נכסיו.ג.      ייעול הליכי חדלות הפירעון לגבי יחידים בעלי חובות בסכום נמוך בדגש על הישיבה לגיבוש הסדר תשלומים המתנהלת בפני נציג רשם חדלות הפירעון, באופן ש: תוקנה סמכות במקרים הרלבנטיים שלא לקיימה; תוקנה סמכות במקרים הרלבנטיים לקיימה באמצעות היוועדות חזותית; הסדר התשלומים יהיה טעון אישור של רשם חדלות הפירעון; לרשם תהיה סמכות להתנות את אישור הסדר התשלומים בכך שהיחיד יעבור הכשרה להתנהלות כלכלית נכונה.ד.    תיקון מנגנון עדכון הסכומים הקבועים בחוק כך שתיכלל בו הוראת עיגול סכומים.ה.    תיקון עקיף בסעיף 7א2 לחוק ההוצאה לפועל, התשכ"ז-1967 העוסק בהודעה לחייב שאינו יכול לשלם את החוב הפסוק על האפשרות לפנות למסלול חדלות פירעון באופן שהסכומים הנקובים בו יותאמו לסכומים הרלוונטיים לפי חוק חדלות פירעון. נודה על קבלת הערותיכם עד ליום ח בחשוון, התשפ"ו 30/10/2025 בשעה 23:59.בכבוד רב,שרון אפקמנהל מערך ייעוץ וחקיקה, המשנה ליועצת המשפטית לממשלה, משרד המשפטיםלעיון בפרסום והעברת הערות  לצפיה בקובץ תזכיר חוק חדלות פירעון ושיקום כלכלי (תיקון מס'...), התשפ"ו–2025  לצפיה בקובץ נוסח משולב            לשינויי העדפות הדיוור   להסרה מרשימת הדיוור             