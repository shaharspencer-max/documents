    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,המוסד לביטוח לאומי מפרסם את טיוטת צו הביטוח הלאומי (תיקון לוח ח'2 לחוק) (הוראת שעה), התשפ"ו-2025תקציר: גמלת סיעוד ניתנת בהתאם לתנאי חוק הביטוח הלאומי [נוסח משולב], התשנ"ה-1995 (להלן – החוק) כקצבה כספית או באמצעות שעות טיפול ביתי, לסיוע בפעולות היום יום ובניהול משק הבית וכן השגחה או שירותים נוספים הקבועים בסל השירותים שבלוח ח'2 בחוק. החל משנת 2021 במסגרת הוראת שעה שהסתיימה ביום 31.12.2024 ושהוארכה עד ליום 31.12.2025, נקבעה האפשרות גם לזכאי גמלת סיעוד לקבל שירותי קהילה תומכת הכוללים שירותי אב קהילה, שירותי תחזוקה ביתית קלה, התקנת לחצן מצוקה ושירותי הפגת בדידות בהתאם לסל השירותים הניתן ברשות המקומית לאוכלוסיית היעד, לרבות מושמי רווחה. כיום, קיימים שני סוגים של סלי שירותים בתכנית קהילה תומכת של משרד הרווחה והביטחון החברתי: סל שירותים בסיסי הניתן כיום לאוכלוסיית היעד, לרבות לזכאי גמלת סיעוד בהתאם להוראת השעה הקיימת וסל שירותים גמיש הניתן במסגרת קהילות תומכות ברשויות המקומיות שעברו למודל זה, למעט זכאי גמלת סיעוד. בסיום תהליך ההטמעה של משרד הרווחה והביטחון החברתי, כלל הקהילות התומכות יטמיעו את המודל החדש של סל גמיש ויאפשרו לכלל חברי הקהילות בחירה והתאמת שירותים המוצעים במסגרת סל שירותים גמיש.  לקראת סיום הוראת השעה ונוכח הצלחת השירות בקרב הזכאים ושביעות רצונם מהשירות סוכם עם משרד הרווחה והביטחון החברתי, כמי שאחראי על פיתוח התכנית והפיקוח עליה, להאריך את הוראת השעה לתקופה של ארבע שנים, עד ליום 31.12.2029, לאפשר לזכאים להמשיך לקבל את השירות הקיים או סל השירותים החדש המציע שירותים מגוונים לבחירת הזכאים כגון: אב קהילה, תחזוקה ביתית קלה, פעילות חברתית להפגת בדידות וכד', וזאת, בכפוף לשירותים המוצעים על ידי הרשויות המקומיות או על ידי מפעילים המאושרים על ידי משרד הרווחה והביטחון החברתי בהתאם לקצב ההטמעה של הסל הגמיש בכלל הרשויות המקומיות.  נודה על קבלת הערותיכם עד ליום כ"ו בחשוון, התשפ"ו 17/11/2025 בשעה 23:59.לתשומת לב: הזמן לקבלת הערות הציבור קוצר ל-7 ימים ו-5 שעותבכבוד רב,רועי ישראל קרתיועץ משפטי, המוסד לביטוח לאומילעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             