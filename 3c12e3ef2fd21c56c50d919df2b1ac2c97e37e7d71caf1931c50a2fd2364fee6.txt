    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד הבריאות מפרסם את טיוטת הודעת הגנה על בריאות הציבור (מזון) (החלת שינויים בנספח להוראות האיחוד האירופי) (תקנה 396/2005- רמות מרביות של שאריות חומרי הדברה) (תיקון), התשפ"ו – 2025תקציר:תקנה מס' 396/2005 של הפרלמנט האירופי והמועצה מיום 23 בפברואר 2005 בעניין רמות מרביות של שאריות חומרי הדברה במזון או במזון לבעלי חיים, מן הצומח או מן החי, או עליהם, המתקנת את דירקטיבת המועצה 91/414/EEC (להלן - תקנה 396/2005) אומצה בישראל במסגרת חוק התוכנית הכלכלית (תיקוני חקיקה ליישום המדיניות הכלכלית לשנות התקציב 2021 ו–2022), התשפ"ב-2021, באמצעות תיקון עקיף לחוק הגנה על בריאות הציבור (מזון), התשע"ו – 2015 (להלן – החוק/חוק המזון), ומופיעה בפרט 4 לתוספת השנייה א' לחוק. תקנה זו הוחלה בישראל מיום 1 בינואר 2023.  התקנה לא הוחלה במלואה. ההחרגות מאימוץ תקנה 396/2005 מופיעות בטור א' לפרט 4 בתוספת השנייה א', וזאת בנוסף להחרגות כאמור בסעיף 3א(א1) עד (א5) לחוק. ביום 17.08.2025 פורסמה ברשומות הודעת הגנה על בריאות הציבור (מזון) (החלת שינויים בנספח להוראות האיחוד האירופי) (תקנה 396/2005- רמות מרביות של שאריות חומרי הדברה), התשפ"ה-2025 בחתימת מנהלת שירות המזון הארצי במשרד הבריאות. ההודעה כללה 6 שינויים חדשים שחלו באיחוד האירופאי בתקנה 396/2005 עד בסמוך למועד פרסום ההודעה, ואזכרה 21 שינויים אשר פורסמו בצו בחתימת שר הבריאות קודם לכן.  הנוסח המשולב המעודכן אשר אומץ ופורסם באתר האינטרנט של שירות המזון לאחר פרסום ההודעה האמורה הוא הנוסח התקף בחקיקה האירופית כפי שהיה נכון ליום 12 במאי 2025.  כעת מוצע להחיל בישראל את השינויים שחלו באיחוד האירופי בתקנה 396/2005 כפי שיפורט בהרחבה להלן, וזאת ללא שינויים, תנאים, החרגות או הרחבות, תוך הטמעתם בנוסח תקנה 396/2005 כפי שמאומצת היום. עיקרם של השינויים הוא לעניין שינוי ברמות המרביות המותרות של שאריות חומרי ההדברה. כן יובהר כי ההחרגות המופיעות בטור א' לפרט 4 בתוספת השנייה א' ימשיכו לחול לעניין השינויים שמוצע להחיל בישראל. נודה על קבלת הערותיכם עד ליום כ"ה בכסלו, התשפ"ו 15/12/2025 בשעה 23:59.לתשומת לב: הזמן לקבלת הערות הציבור קוצר ל-14 ימים ו-7 שעותבכבוד רב,טליה אגמוןמשנה ליועצת המשפטית, משרד הבריאותלעיון בפרסום והעברת הערות  לצפיה בקובץ ria  לצפיה בקובץ טיוטת חקיקת משנה  לצפיה בקובץ אחר            לשינויי העדפות הדיוור   להסרה מרשימת הדיוור             