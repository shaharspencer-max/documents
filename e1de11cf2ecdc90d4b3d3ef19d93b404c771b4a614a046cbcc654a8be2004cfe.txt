    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד האוצר מפרסם את טיוטת צו שירות המדינה (גמלאות) (מקצועות בשירות הביטחון הכללי שאינם מזכים בקצבת גישור), התשפ"ו-2026תקציר:תיקון מס' 44 לחוק שירות המדינה (גמלאות) [נוסח משולב], התש"ל-1970 (להלן – חוק הגמלאות) קבע כי עובדים חדשים במוסד למודיעין ולתפקידים מיוחדים (להלן – המוסד) ובשירות הביטחון הכללי (להלן – השירות, וביחד – שירותי הביטחון) יבוטחו בהסדר פנסיה צוברת במקום בהסדר פנסיה תקציבית, וזאת בדומה לתיקון מס' 41 לחוק הגמלאות שהחיל זאת על יתר עובדי המדינה. במסגרת תיקון מס' 44 האמור נוסף סעיף 108ז לחוק הגמלאות הקובע כי שר האוצר, באישור ועדת הכספים של הכנסת ובהתייעצות עם השר הממונה על שירות הביטחון, יקבע הוראות בעניינים הנוגעים לביטוח הפנסיוני של עובדי ביטחון חדשים, ובכלל זה תשלום קצבה למי שפרש לפני גיל פרישה, כהגדרתו בחוק גיל פרישה, התשס"ד-2004 (להלן – קצבת גישור).ככלל, זכאות לקצבת פרישה למבוטחים בפנסיה צוברת מקופת גמל לקצבה, מוקנית לעמיתי הקופה החל מגיל פרישה לפי חוק גיל פרישה או מוקדם יותר (ולא לפני גיל 60), לפי בחירתו של העמית. תכליתה של קצבת הגישור היא לגשר על פרק הזמן שבין פרישתם של עובדי שירותי הביטחון, שככלל פורשים בגיל צעיר יותר מאשר יתר העובדים במשק, לבין המועד בו יקבלו קצבה מקופת הגמל לקצבה בה הם עמיתים. מעצם טיבו של הסדר לתשלום קצבת הגישור, המשולמת מטעם המעסיק ולא על בסיס הפרשות שצבר העובד, ההשלכות האקטואריות של הסדר זה כבדות משקל, ומשכך עוגנה בחקיקה ראשית סמכות השרים הרלוונטיים באישור ועדות של הכנסת לקבוע את התנאים לזכאות לקצבת הגישור, מועדי הזכאות וכן את שיעורי קצבת הגישור. תנאי קצבת הגישור לעובדי שירות הביטחון הכללי (להלן – השירות) נקבעו בתקנות שירות המדינה (גמלאות) (קצבת גישור לעובדי ביטחון חדשים של שירות הביטחון הכללי), התשפ"ה-2025 (להלן – תקנות הגישור) המתפרסמות יחד עם הצו המוצע. שירותי הביטחון נדרשים לגייס כח אדם איכותי למקצועות המתאימים לתקופת העסקה משתנות, בשל היכולות והכישורים הנדרשים בהם, אשר משתנים בקצב גבוה בשל התפתחות טכנולוגית מואצת או בשל השיקולים הייחודיים של שירותי הביטחון. בנוסף, ישנם מקצועות בהם נדרש כח אדם בעל ניסיון משמעותי או השכלה ייחודית (כגון פסיכולוגים) וכן מקצועות אשר המגמות בשוק האזרחי לגביהם מעידות על יכולת התניידות גבוהה לצד שכר גבוה. עבור מקצועות מסוימים, המודל של קצבת גישור בעתיד סותר את המגמות העכשוויות בשוק העבודה, ובכלל זה גובה המשכורת ההתחלתית כאחת הסיבות המרכזיות לבחירת מקום עבודה.במסגרת תיקון מס' 65 לחוק הגמלאות, מיום 31 במאי 2023, נוסף סעיף 108ז(ב), הקובע כי שר האוצר, בהסכמת ראש הממשלה, ולפי המלצת ראש המוסד או ראש השירות, לפי העניין, ובאישור ועדת משנה של ועדת החוץ והביטחון של הכנסת שישיבותיה חסויות, רשאי לקבוע, בצו נפרד לגבי כל אחד משירותי הביטחון, רשימה של מקצועות שאינם ייחודיים לשירותי הביטחון, אשר עובד שיחל לעבוד במקצוע זה לאחר הוספתו לרשימה שבצו, לא יהיה זכאי לקצבת גישור, אלא אם מתקיימות בו הנסיבות המיוחדות שנקבעו בתקנה 3(16)(ב) לתקנות הגישור. מדובר במקצועות הקיימים בשוק הפרטי או הציבורי או מקצועות אשר מאפשרים השתלבות בשווקים אלה, ובלבד שמתקיימים לגביהם אחד או יותר מהתנאים הבאים:  1.   תקופת ההעסקה המתאימה לעוסקים בו אינה לטווח ארוך בשל כך שהכישורים הנדרשים לעוסקים בו משתנים באופן תדיר או צפויים להתייתר כתוצאה משינויים טכנולוגיים או אחרים, בשים לב למאפיינים הייחודיים של שירות הביטחון;2.   נדרשת בו מומחיות הנובעת מניסיון משמעותי בתחום העיסוק או מהשכלה אקדמית רחבה טרם תחילת ההעסקה בשירותי הביטחון בשים לב למאפיינים הייחודיים של המקצוע, לרבות יכולת המעבר למקצוע אחר בתוך שירות הביטחון, לצד המאפיינים הייחודיים של שירות הביטחון;3.   שירות הביטחון מתקשה לגייס או לשמר כוח אדם במקצוע זה בשל תנאי השכר המוצעים במסלול קצבת גישור;4.   75% לפחות מכלל המועסקים במקצוע שהחלו לעסוק בו בשירות הביטחון במהלך 36 החודשים שקדמו למועד מתן המלצת ראש שירות הביטחון לגביו, לא בחרו במסלול קצבת גישור, ובלבד שבמהלך כל התקופה האמורה יכלו עובדים שהחלו לעסוק בו כאמור שלא לבחור במסלול קצבת גישור;5.   במועד מתן המלצת ראש שירות הביטחון לגביו, 50% לפחות מכלל העובדים החדשים בשירות הביטחון המועסקים במקצוע אינם מועסקים במסלול קצבת גישור.צו המקצועות יעודכן מעת לעת. בשלב זה, מוצע לקבוע בצו ששה מקצועות, כאשר ליד כל אחד מופיע מספר התנאי מהתנאים לעיל שבגינו הוא התווסף לצו: טכנולוגיה, פסיכולוגיה, הנדסת בניין, טכנו-לוגיסטיקה, עבודה סוציאלית ותוקפים. התפקידים הכלולים במקצועות ייקבעו על ידי נציבות שירות המדינה אשר תעדכן את שירות הביטחון ואת משרד האוצר על מנת שיוכלו לסווגם כנדרש. נודה על קבלת הערותיכם עד ליום י"ג באדר, התשפ"ו 2/3/2026 בשעה 10:00.לתשומת לב: הזמן לקבלת הערות הציבור קוצר ל-10 ימים ו-10 שעותבכבוד רב,דודי קופליועץ משפטי, משרד האוצרלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             