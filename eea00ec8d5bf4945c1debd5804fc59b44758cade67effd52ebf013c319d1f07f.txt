    פרסום תזכיר חוק להערות הציבור                         פרסום תזכיר חוק להערות הציבורשלום רב,משרד הבריאות מפרסם את תזכיר חוק הגנה על בריאות הציבור (מזון) (תיקון מס' 11) (ייעול הליך האימוץ והסרת חסמים ביבוא מזון במסלול ארה"ב), התשפ"ו - 2025תקציר:הצעת החוק נועדה להסיר חסמים רגולטוריים בתחום יבוא וייצור מזון, במטרה לייעל את השוק, לחזק את התחרות, להרחיב את מגוון המוצרים לצרכן ולהבטיח את בטיחות המוצרים. זאת, תוך התאמה לסטנדרטים בין-לאומיים מחמירים המקובלים במדינות האיחוד האירופי ובארצות הברית. הצעת החוק כוללת מספר נדבכים עיקריים:1. לאור החלטת הממשלה מס' 3386 מיום 3 באוקטובר 2025, שמטרתה הפחתת יוקר המחיה וצמצום גירעון הסחר בין ישראל לבין ארצות הברית באמצעות פישוט     והקלה על יבוא של סחורות שמיוצרות בארה"ב ועומדות באסדרה הפדרלית בארה"ב, מוצע להוסיף מסלול יבוא חדש לחוק הגנה על בריאות הציבור (מזון), התשע"ו      – 2015 (להלן – חוק המזון או החוק) ליבוא טובין מארה"ב ("מסלול ארה"ב"). מסלול ארה"ב יאפשר ליבואנים נאותים לייבא מוצרי מזון המיוצרים ומשווקים      כדין בארצות הברית, באופן דומה למסלול האירופי שנקבע בתיקון מס' 10 לחוק.      מסלול ארה"ב צפוי להקל, לייעל ולקצר את הליך קבלת האישורים הרגולטורים ושחרור המוצרים מהנמל, זאת נוכח המעבר ליבוא על בסיס הצהרות היבואן           והמסמכים שהועברו על ידו, ובמקביל ביצוע בדיקות אקראיות ומדגמיות בתחנות ההסגר ומעבר לפיקוח ואכיפה בדיעבד. בדומה למסלול האירופי, גם במסלול         המוצע תיוותר בידי משרד הבריאות הסמכות לפקח ולאכוף את הוראות החוק החלות על יבוא, באמצעות מגוון אמצעי אכיפה העומדים לרשותו. 2.     מוצע לשנות את מנגנון אימוץ ההוראות האירופיות כך שיאפשר עדכון שוטף, יעיל וגמיש של ההוראות המאומצות בהתאם להתפתחויות באיחוד האירופי, ובכפוף         לשינויים, החרגות והתאמות שייקבעו. עיקר השינויים הוא העברת האחריות על ביצוע העדכונים השוטפים בהוראות שאומצו, לידי מנהל מערך הרגולציה על מזון           ותמרוקים. זאת, באמצעות הודעה, באישור שר הבריאות והארכת המועד לפרסום ההודעה ברשומות מיום כניסת השינוי לתוקף באיחוד האירופי.3.   בהמשך למהלך הממשלתי להקמת מערך אחוד לרגולציה משקית על מזון ותמרוקים (להלן – המערך) ובהתאמה לו, מוצע להבנות את מערך הסמכויות בחוק המזון       כך שסמכויות יישום וביצוע של הוראות החוק יועברו לבעלי התפקידים הרלוונטיים במערך המזון והתמרוקים ואילו סמכויות סטטוטוריות שעניינן מתן הנחיות         והוראות לציבור המפוקחים או עניינים שבמדיניות, יישארו בסמכות מנהל המערך. כמו כן מוצע שסמכויות רגולטוריות שונות – לרבות סמכויות לעניין עדכונים של       ההוראות אירופיות המאומצות – יועברו לידי מנהל המערך, באופן שיגביר את האפקטיביות הרגולטורית, יביא לייעול משמעותי של התהליכים, ויחזק את עצמאות        הרגולטור המקצועי.  נודה על קבלת הערותיכם עד ליום ט בטבת, התשפ"ו 29/12/2025 בשעה 23:59.בכבוד רב,טל נשריהיועצת המשפטית (בפועל), משרד הבריאותלעיון בפרסום והעברת הערות  לצפיה בקובץ ria  לצפיה בקובץ נוסח משולב  לצפיה בקובץ תזכיר חוק הגנה על בריאות הציבור (מזון) (תיקון מס' 11) (ייעול הליך האימוץ והסרת חסמים ביבוא מזון במסלול ארה"ב), התשפ"ו - 2025            לשינויי העדפות הדיוור   להסרה מרשימת הדיוור             