    פרסום תזכיר חוק להערות הציבור                         פרסום תזכיר חוק להערות הציבורשלום רב,משרד התחבורה והבטיחות בדרכים מפרסם את תזכיר חוק לתיקון פקודת התעבורה (מס' ...) , התשפ"ו–2025תקציר:סימנים א' ו-ב' לפרק השני לפקודת התעבורה [נוסח חדש] (להלן: "הפקודה"), מסדירים את סמכויות שר התחבורה והבטיחות בדרכים (להלן: "השר") בכל הקשור לרישוי רכב ורישוי נהיגה, באופן כללי ביותר, ואינם מסדירים בצורה מפורטת את סוגיית הקמת משרדי רישוי לשירות הציבור. עם השנים, מטעמים תקציביים וארגוניים בעיקרם, התבססה פרקטיקה לפיה משרד התחבורה והבטיחות בדרכים (להלן: "המשרד") נענה לבקשות של רשויות מקומיות שונות, ומסייע להן לפתוח בתחומן ובמימונן החלקי, סניפים של משרדי רישוי, המספקים לציבור הרחב שירותים בכל הקשור לרישיונות נהיגה ורישיונות רכב. נכון למועד זה, מבין 28 סניפים של משרדי רישוי בארץ, כ- 10 סניפים פועלים במתכונת זו. בחלק מסניפים אלו השתתפה הרשות המקומית רק בעלויות אחזקת המשרד, ובחלקם האחר, אף בהצבת עובדי הרשות המקומית שסיפקו את השירותים, לאחר הכשרה בסיסית בנהלי רשות הרישוי שהועברה להם ע"י נציגי המשרד. בעבר, בעקבות עתירה שהוגשה לבג"צ כנגד החלטת המשרד לסגור את סניף הרישוי שנפתח בעיר נצרת עלית במתכונת מימון משותף כאמור, עקב אי העברת חלקה של העירייה במימון עלויות אחזקת הסניף, קבע המשנה ליועץ המשפטי לממשלה (אזרחי) דאז את עמדתו, לפיה ביצוע פעולות רישוי, איננו בגדר סמכויותיה של רשות מקומית, הקבועות בפקודת העיריות [נוסח חדש]. יחד עם זאת, ככל שפעילות זו תוסדר בחקיקה, אשר תהווה מקור הסמכה לרשויות המקומיות לפעול בתחומי הרישוי, הרי שתוסר המניעה לפעילותן בתחום זה. הצעת חוק ממשלתית בעניין זה הונחה בכנסת בשנת 2017 אולם לא קודמה עד לפיזור אותה כנסת. על מנת לאפשר את הסדרתם של סניפי רישוי קיימים הפועלים תוך הסתייעות במשאבי השלטון המקומי וכן את הרחבת השירותים, מוצע לקדמה מחדש.האפשרות לספק שירותי רישוי לציבור בשיתוף ובאמצעות משרדי הרשויות המקומיות, מהווה התפתחות נוספת בשילוב מתן השירותים לאזרח ע"י השלטון המרכזי, באמצעות הרשויות המקומיות. מדובר במהלך נוסף במסגרת יישום המדיניות להנגשת השירותים הממשלתיים לציבור. במהלך האמור יתרונות משמעותיים, של שיפור השירות לאזרח; אספקת מגוון שירותים ממשלתיים במקום אחד; והכל תוך חיסכון בעלויות המצרפיות וניצול תשתיות פיזיות ואנושיות קיימות. יצוין, כי העיקרון שבבסיס הצעת חוק זו הנוגע לאספקת שירותים שבסמכות השלטון המרכזי בסיוע ובמימון הרשויות המקומיות, איננו חדש, וכבר מיושם בפועל שנים ארוכות, מכוחו של סעיף 38 לחוק מרשם האוכלוסין, התשכ"ה-1965, אשר הסמיך את שר הפנים, להסמיך רשות מקומית בצו, לבצע תפקיד לפי החוק. מכוחו של סעיף זה, פועלות לשכות מרשם אוכלוסין במשרדי רשויות מקומיות מזה שנים.  הצעת חוק זו נועדה לתקן את הפקודה באופן שיאפשר לשר להסמיך רשות מקומית לבצע תפקידי רישוי, וזאת במגמה לשפר את השירות לציבור, תוך ניצול תשתיות קיימות של רשויות מקומיות.לאור המשמעויות והנטלים התקציביים והיישומים של הטלת סמכות כאמור על הרשות המקומית שהתפקיד יוטל עליה, מוצע כי הפעלת סמכות כאמור, תותנה בבקשת הרשות המקומית ובכפוף לקבלת הסכמת שר הפנים.  נודה על קבלת הערותיכם עד ליום י"ט בחשוון, התשפ"ו 10/11/2025 בשעה 23:59.בכבוד רב,יעל כהןיועצת משפטית, משרד התחבורה והבטיחות בדרכיםלעיון בפרסום והעברת הערות  לצפיה בקובץ תזכיר חוק לתיקון פקודת התעבורה (מס' ...) , התשפ"ו–2025            לשינויי העדפות הדיוור   להסרה מרשימת הדיוור             