    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד התקשורת מפרסם את טיוטת צו התקשורת (בזק ושידורים) (פטור מרישוי לציוד קצה הפועל בשיטה התאית (רט"ן))(תיקון), התשפ"ו-2026תקציר:צו התקשורת (בזק ושידורים) (פטור מרישוי לציוד קצה הפועל בשיטה התאית (רט"ן)), התשע"ב-2012 מסדיר את הייבוא המסחרי לישראל של ציוד קצה רט"ן (סלולר) מסוגים שונים, ובכלל כך מכשירי טלפון, מודמים, נתבים, מחשבי לוח (טאבלט) ושעוני יד. מוצע לתקן את הצו האמור כך שמכשירי טלפון סלולרי המיובאים במסלול "אישור פטור" יידרשו לעמוד במפרט טכני של ארגון הסלולר 3GPP. תיקון זה נועד להבטיח שמשתמשי הקצה מקרב הציבור הרחב יוכלו בעת הצורך להוציא שיחות למוקדי חירום – של משטרת ישראל, מגן דוד אדום וכיבוי אש, גם בטכנולוגיית הדור הרביעי (שיחת VoLTE), כהיערכות משלימה לסגירה בזמן הקרוב של רשתות הסלולר הפועלות בדורות הטכנולוגיים הישנים (דור 2 ודור 3).עוד מוצע כי משרד התקשורת יפרסם באתר האינטרנט של המשרד מידע בדבר דגמים אשר תומכים בשיחות למוקדי חירום בטכנולוגיית דור 4, על מנת להקל על הייבואנים לברר האם המכשירים שאותם הם מעוניינים לייבא אכן עומדים בדרישות צו התקשורת, ובכלל כך המפרט הטכני.ביום 3.2.2026 משרד התקשורת פרסם שימוע משלים בעניין מגבלות על חיבור ציוד כאמור שיחולו על מפעילי רט"ן שונים https://www.gov.il/he/pages/03022026.  נודה על קבלת הערותיכם עד ליום ז באדר, התשפ"ו 24/2/2026 בשעה 23:59.בכבוד רב,ברוריה מנדלסוןהיועצת המשפטית, משרד התקשורתלעיון בפרסום והעברת הערות  לצפיה בקובץ נוסח משולב  לצפיה בקובץ ria  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             