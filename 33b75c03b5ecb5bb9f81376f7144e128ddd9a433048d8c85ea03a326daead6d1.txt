    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד המשפטים מפרסם את טיוטת צו תובענות ייצוגיות (הארכת תקופת פעילותה של הקרן למימון תובענות ייצוגיות), התשפ"ה–2025תקציר:תפקידה של הקרן למימון תובענות ייצוגיות (להלן: "הקרן"), אשר הוקמה בחוק תובענות ייצוגיות, התשס"ו-2006 (להלן: "החוק"), הינו לסייע לתובעים במימון בקשות לאישור ותובענות ייצוגיות. בהתאם לחוק, הסיוע במימון יינתן במקרים בהם יש חשיבות ציבורית וחברתית בהגשת התובענות ובבירורן.במשך זמן פעילותה הקצר יחסית של הקרן, עבודתה תורמת בעידוד תובענות ייצוגיות ראויות, בעלות חשיבות ציבורית וחברתית, בתחומים מגוונים (צרכנות, איכות הסביבה, נגישות לאנשים עם מוגבלויות, דיני עבודה, דיני תחרות, מניעת הפליה ועוד).החוק קובע בסעיף 27(ו) כי הקרן תפעל במשך תקופה של שבע שנים מיום פרסומו של החוק, אך השר רשאי בצו, להאריך התקופה, בתקופה נוספת. לאור החשיבות בפעילותה של הקרן למימון תובענות ייצוגיות בעידוד תובענות ייצוגיות ראויות במגוון תחומים, הוצע לבטל את סעיף 27(ו) לחוק, וזאת במטרה להסדיר את פעילותה של הקרן באופן קבוע ובלא הגבלת זמן, מבלי להידרש להארכתה באמצעות צו. יצוין כי תיקון כאמור נכלל במסגרת הצעת חוק תובענות ייצוגיות (תיקון מס' 16), התשפ"ד-2024, ונמצאת בימים אלו בדיונים בוועדה המשותפת לוועדת החוקה חוק ומשפט של הכנסת ולוועדת הכלכלה בהכנה לקריאה שניה ושלישית.  פעילותה של הקרן מוסדרת עד לתאריך 15 במרץ 2026. צו זה מטרתו להאריך את פעילות הקרן לתקופה של  שנה וחצי נוספות לצורך המשך פעילותה הסדירה של הקרן ולשם ההשלמת הליכי החקיקה. נודה על קבלת הערותיכם עד ליום כ"ט בטבת, התשפ"ו 18/1/2026 בשעה 23:59.בכבוד רב,כרמית יוליסהמשנה ליועץ המשפטי לממשלה (משפט אזרחי), משרד המשפטיםלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             