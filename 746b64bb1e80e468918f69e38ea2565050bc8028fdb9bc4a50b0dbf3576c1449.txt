    עדכון הפצה – פרסום תזכיר חוק להערות הציבור                         עדכון הפצה – פרסום תזכיר חוק להערות הציבורשלום רב,משרד האוצר עדכן את פרטי ההפצה של תזכיר חוק לתיקון פקודת מס הכנסה (מס' ...), (הכנסתה של קופת גמל), התשפ"ה-2025הפרטים שעודכנו:הוארכה התקופה לקבלת הערות ציבורתקציר:מטרת החוק המוצע לטפל בפער שבין הוראות פקודת מס הכנסה לעניין הפטור ממס על השקעות של קופות גמל להוראות רשות שוק ההון, ביטוח וחיסכון בדבר השקעות מותרות, תוך שמירת העקרונות העומדים בבסיס הפטור. סעיף 9(2) לפקודה עוסק בפטור ממס על הכנסות של גופים ציבוריים, לרבות מלכ"רים, רשויות מקומיות וקופות גמל, וקובע תנאים שונים לפטור, בהם התנאי לפיו ההכנסה אינה נובעת מפעילות עסקית, בין בהחזקה ישירה, ובין באמצעות שליטה או החזקה מהותית בחבר בני אדם העוסק בעסק. המונחים "שליטה" ו"החזקה מהותית" הוגדרו בסעיף האמור, ונקבעו גם מספר חזקות שבהתקיימן יראו את קופת הגמל כבעלת שליטה או כבעלת החזקה מהותית בחבר בני האדם העוסק בעסק, ובמקרה כזה הכנסתה לא תהיה פטורה ממס. לצד הוראות אלה קיימות הוראות מכוח תקנות הפיקוח על שירותים פיננסיים (קופות גמל) (כללי השקעה החלים על גופים מוסדיים), התשע"ב-2012 וכללים שנקבעו מכוחן (להלן – הוראות הפיקוח), אשר קובעים מגבלות שונות על קופות הגמל לעניין החזקה בתאגידים. מגבלות אלה דומות אך לא זהות לתנאי הפטור שבפקודה. לפיכך נוצר מצב שבו על אף שישנן השקעות אשר מותרות לקופות גמל לפי הוראות הרגולטור המסדיר את פעילותן, קופות הגמל נמנעות מלבצען כדי לא להתחייב במס הכנסה. מעבודת מטה שנעשתה עלה כי הימנעות זו מחלק מההשקעות יוצרת הקצאה לא יעילה של השקעות קופות הגמל, אשר פוגעת בחוסכים, חוסר שוויון לא מוצדק בין קופות גמל לחברות ביטוח (עליהן, מסיבות שונות, לא חלים התנאים הנזכרים) ולהסטה לחו"ל של השקעות מסוימות משיקולים מיסויים. נוכח האמור, עיקרי הוראות החוק המוצע הוא יצירת הסדר לפיו, ככלל, יורחבו תנאי הפטור כל עוד קופות הגמל מבצעות השקעות בהתאם להוראות הפיקוח, ובלבד שהרחבה זו אינה פוגעת בעקרונות המיסוי העומדים בבסיס הפטור (כגון אי מתן פטור על הכנסה עסקית במהותה). מאחר שייתכנו מקרים בהם עשויות להיות הוראות פיקוח שתכליתן לא תהיה חופפת באופן מלא לתכלית הפטור ממס, מוצע לקבוע כי תיקונים עתידיים בהוראות הפיקוח, אשר ירחיבו את אפשרויות ההשקעה של קופות הגמל, יצריכו אישור של מנהל רשות המסים לצורך הכללתם בתחולת הפטור ממס. כמו כן מוצע להסמיך את מנהל רשות המסים לקבוע כי שיעורי החזקה מסוימים או סוגי השקעות מסוימים לא יזכו את קופת הגמל בפטור, ככל שיימצא שהם סותרים את תכליות הפטור הקבועות בפקודה. זאת, בדרך של קביעת כללים פרטניים וממוקדים במקרים המתאימים. נודה על קבלת הערותיכם עד ליום ט בחשוון, התשפ"ו 31/10/2025 בשעה 23:59.בכבוד רב,דודי קופליועץ משפטי, משרד האוצרלעיון בפרסום והעברת הערות  לצפיה בקובץ תזכיר חוק לתיקון פקודת מס הכנסה (מס' ...), (הכנסתה של קופת גמל), התשפ"ה-2025            לשינויי העדפות הדיוור   להסרה מרשימת הדיוור             