    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד האוצר מפרסם את טיוטת צו מס הכנסה (הארכת התחולה של סעיף 11(ב)(3א)(ד) לפקודה ושל ההגדרה "יישוב עירוני" בסעיף 11(א) לפקודה)(הוראת שעה) (תיקון), התשפ"ו-2025תקציר:ביום ה' בכסלו תשפ"א (24 בנובמבר 2021), פורסם ברשומות חוק לתיקון פקודת מס הכנסה (מס' 256), התשפ"א-2020. במסגרת החוק תוקן סעיף 11 לפקודה, המקנה הטבות במס הכנסה לתושבי יישובים מסוימים לפי הקריטריונים הקבועים בו, ונוספו לסעיף זה, פסקה (ב)(3א)(ד) (להלן – הוראת השעה) וההגדרה "יישוב עירוני". לפי הוראת השעה, שנקבעה במועד חקיקתה כהוראת שעה עד לסוף שנת המס 2022, אדם שבמשך כל שנת המס היה תושב ביישוב מוטב שהוא יישוב עירוני המשויך לאשכול 4 או לאשכול נמוך יותר במדרג החברתי-כלכלי, ולאשכול 4 או לאשכול נמוך יותר במדרג הפריפריאלי ,יזכה לתוספת לזיכוי ממס שלו הוא זכאי לפי סעיף 11, בשיעור של 5% מהכנסתו החייבת מיגיעה אישית, וכן ייווסף לתקרת ההכנסה סכום של 36,000 שקלים חדשים. זאת בלבד שסך שיעור הזיכוי ממס שיינתן לתושב כאמור לא יעלה על 12% מהכנסתו החייבת מיגיעה אישית עד לתקרת הכנסה של 168,000 שקלים חדשים. לפי הוראת השעה, רשאי שר האוצר, באישור ועדת הכספים של הכנסת, להאריך בצו את התקופה שבה חלה הוראת השעה, כך שתחול גם בשנות מס נוספות. שר האוצר השתמש בסמכותו האמורה והתקין בשנת 2023 את צו מס הכנסה (הארכת תחולת סעיף 11(ב)(3א)(ד) לפקודה וההגדרה "יישוב עירוני" בסעיף 11(א) לפקודה) (הוראת שעה), התשפ"ג-2023, אשר במסגרתו הוארכה הוראת השעה גם לשנות המס 2023, 2024 ו-2025.מאחר שהטעמים שעמדו בבסיס הוראת השעה המקורית עדיין עומדים בעינם גם כיום, מוצע עתה להאריך את תוקפה של ההוראה גם לשנות המס 2026 ו-2027.העלות התקציבית של הארכת הוראת השעה כאמור מוערכת בכ-120 מיליון שקלים חדשים בשנה. יצוין כי יש לבצע פעולה מאזנת כתנאי להתקנת התקנות. נודה על קבלת הערותיכם עד ליום י בכסלו, התשפ"ו 30/11/2025 בשעה 23:59.לתשומת לב: הזמן לקבלת הערות הציבור קוצר ל-7 ימים ו-4 שעותבכבוד רב,דודי קופליועץ משפטי, משרד האוצרלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             