    פרסום תזכיר חוק להערות הציבור                         פרסום תזכיר חוק להערות הציבורשלום רב,משרד האוצר מפרסם את תזכיר חוק הביטוח הלאומי (תיקון מס'....) (שיפוי מעסיקים בעד עובדים בתקופת שירות מילואים), התשפ"ו-2026תקציר:פרק י"ב לחוק הביטוח הלאומי [נוסח משולב], התשנ"ה-1995 (להלן – החוק), מסדיר את ההוראות בנוגע לתגמולים למשרתים במילואים. בהתאם לסעיף 283 לחוק, מעביד שנהג לשלם תשלומים לקופת תגמולים או לקופת פנסיה או לקופה או לקרן כיוצא באלה, חייב להמשיך לשלם תשלומים לאותה קופה או קרן, לפי העניין, בעד פרק הזמן שהעובד שירת במילואים, כאילו הוא לא שירת במילואים והוסיף לעבוד.על רקע הלחימה הממושכת מאז ה-7 באוקטובר 2023, בגזרות השונות ופרקי הזמן הארוכים והתכופים שחיילי מילואים גויסו לשירות מילואים, מתוך הוקרה רבה אליהם, מטרת התיקון המוצע היא לתקן את החוק, כך שיקבע, כהסדר קבע, זכאות לשיפוי מעביד, שאינו מעביד ציבורי, של משרתי מילואים, גם אם שירות המילואים אינו שירות חירום בגין תשלומים ששילם המעביד לקופת תגמולים או לקופת פנסיה או לקופה או לקרן כיוצא באלה ועל תשלום דמי ביטוח לאומי ששילם המעביד בעד העובד בעד פרק הזמן שהעובד שירת במילואים, כאילו העובד לא שירת במילואים והמשיך לעבוד. עוד מוצע לקבוע זכאות למענק למעביד כאמור של חיילי מילואים ששירתו בשנת 2025 ובשנת 2026.ואלה עיקרי התיקונים המוצעים:עיקר 1:מוצע לשפות מעביד (שאינו מעביד ציבורי כהגדרתו בסעיף 283 לחוק) בשיעור של 20% מסכום ההכנסה ליום של העובד במכפלת מספר ימי שירות המילואים שביצע העובד, וזאת בגין תשלומים ששילם המעביד לקופת תגמולים או לקופת פנסיה או לקופה או לקרן כיוצא באלה ועל תשלום דמי ביטוח לאומי ששילם המעביד בעד העובד בתקופת שירותו במילואים. עיקר 2:מוצע לקבוע בהוראת שעה כי מיום י"ב בטבת תשפ"ו (1 בינואר 2026) ועד ליום ו' בתמוז התשפ"ח (30 ביוני 2028), יקראו את החוק כך שמעביד (שאינו מעביד ציבורי כהגדרתו בסעיף 283 לחוק) יהיה עשוי להיות זכאי למענק בנוסף על השיפוי המוצע בעיקר 1, בתנאי שהגיש תביעה למוסד לביטוח לאומי במועדים הנקובים עבור שירות מילואים שביצע העובד, ונמצא זכאי לשיפוי לפי תקנות הביטוח הלאומי (שיפוי מעסיקים לגבי שירות מילואים שהוא שירות חירום) (הוראת שעה – חרבות ברזל), התשפ"ד-2024 או מכוח סעיף 283 כנוסחו בסעיף 1 לתיקון זה. גובה המענק יקבע לפי מספר ימי המילואים שביצע העובד בתקופה הרלוונטית וכנגזרת מסכום השיפוי ששולם למעביד עבור התקופות כאמור. נודה על קבלת הערותיכם עד ליום ח בשבט, התשפ"ו 26/1/2026 בשעה 23:59.לתשומת לב: הזמן לקבלת הערות הציבור קוצר ל-4 ימים ו-4 שעותבכבוד רב,דודי קופליועץ משפטי, משרד האוצרלעיון בפרסום והעברת הערות  לצפיה בקובץ תזכיר חוק הביטוח הלאומי (תיקון מס'....) (שיפוי מעסיקים בעד עובדים בתקופת שירות מילואים), התשפ"ו-2026            לשינויי העדפות הדיוור   להסרה מרשימת הדיוור             