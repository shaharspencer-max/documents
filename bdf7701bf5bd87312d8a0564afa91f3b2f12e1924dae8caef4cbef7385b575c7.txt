    עדכון הפצה – פרסום טיוטת מבחן תמיכה להערות הציבור                         עדכון הפצה – פרסום טיוטת מבחן תמיכה להערות הציבורשלום רב,משרד התרבות והספורט עדכן את פרטי ההפצה של טיוטת מבחנים של משרד התרבות והספורט לתמיכה בספריות ציבוריות של רשויות מקומיותהפרטים שעודכנו:הארכת מועד להערות ציבור - עד ליום 8.12.2025, בשעה 10:00תקציר:על פי התיקון המוצע, החל משנת התמיכה 2030 יתווסף תנאי סף שלפיו, בשנת התמיכה, הרשות המקומית מעסיקה מנהל ספרייה בשכר, העומד בדרישות הכשירות שנקבעו על ידי משרד הפנים במסמך "מנהל ספרייה עירונית". החל משנת התמיכה 2026, תידרש הרשות המקומית לפרסם לציבור את שעות הפתיחה של הספרייה המרכזית ושל סניפיה, ככל שישנם סניפים פעילים, וזאת ביחס לשנת התמיכה. מוצע כי התיבה "משאבים דיגיטליים" (כאמור בסעיף 4(2) למבחני התמיכה), לא תיקרא בשנת התמיכה 2026 ו-2027. כמו כן, מוצע להוסיף את סעיף 4א, הקובע מנגנון הקלות עבור רשות מקומית שלא עמדה בשנה מסוימת בתנאי הסף לקבלת תמיכה. ההקלה לא תחול על התנאים הקבועים בסעיף 4(1), (2), (7) ו-(8), ולא תינתן לספרייה חדשה. ניתן יהיה להפעיל את ההקלה אחת לשנתיים בלבד.בנוסף, מוצע להחליף את המשתנה "מספר המינויים" במשתנה "מספר ההשאלות". במסגרת משתנה זה, יילקחו בחשבון הן מספר ההשאלות שבוצעו בשנת הכספים הקודמת, והן שיעור הגידול במספר ההשאלות בשנת הכספים הקודמת לעומת שנת הערכה.עוד מוצע להחליף את המשתנה "פעילות תרבות" במשתנה "שעות פתיחת הספרייה". בהתאם לכך, יינתן ניקוד על היקף שעות הפעילות של הספרייה המרכזית ושל סניפיה. יובהר כי על פי המשתנה המוצע, ספרייה מרכזית שאינה פתוחה לפחות 15 שעות שבועיות לא תהיה זכאית לניקוד במשתנה זה, למעט ספריות של מועצות אזוריות; ספרייה אשר לא הייתה פעילה בהתאם לשעות הפתיחה המזעריות שנקבעו לה בטבלה (מפורט בנוסח המצורף), תזכה לניקוד בהתאם לשעות בהן הייתה פתוחה בפועל בניכוי 5 נקודות. לצד האמור, ספרייה מרכזית שפתוחה מעבר לשעות הנדרשות בטבלה תקבל תוספת של חצי נקודה לשעת פעילות נוספת, אך לא יותר מ-60 נקודות בסך הכול.אשר לשעות הפעילות של סניפי הספרייה המרכזית - יינתן ניקוד לסניף של הספרייה המרכזית אשר היה פתוח בהתאם לשעות הפתיחה שפורטו בטבלה שבנוסח המצורף.עוד נקבע מנגנון הגנה קבוע המבטיח תמיכה בשיעור של 85% מגובה התמיכה שקיבלה הספרייה הציבורית של הרשות המקומית בשנת הכספים הקודמת.לבסוף, התיקון המוצע מסדיר את אופן השימוש בכספי התמיכה ומבהיר את חובת ההשתתפות של הרשות המקומית במימון הוצאות הספרייה הציבורית. נודה על קבלת הערותיכם עד ליום י"ח בכסלו, התשפ"ו 8/12/2025 בשעה 10:00.לתשומת לב: הזמן לקבלת הערות הציבור קוצר ל-14 ימים ו-14 שעותבכבוד רב,דני חוריןהיועץ המשפטי, משרד התרבות והספורטלעיון בפרסום והעברת הערות  לצפיה בקובץ טיוטת מבחן תמיכה  לצפיה בקובץ נוסח משולב            לשינויי העדפות הדיוור   להסרה מרשימת הדיוור             