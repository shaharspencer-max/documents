    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד הבריאות מפרסם את טיוטת הודעת הגנה על בריאות הציבור (מזון) (החלת שינויים בנספח להוראות האיחוד האירופי) (תקנה 432/2012 – רשימת מסרים בריאותיים מותרים למזון), התשפ"ו-2025תקציר:תקנת הנציבות (EU) מס' 432/2012 מיום 16 במאי 2012 המכוננת רשימה של מסרים בריאותיים מותרים למזון למעט אלו המתייחסים להפחתת הסיכון למחלה ולהתפתחותם ובריאותם של ילדים (להלן - תקנה 432/2012) אומצה בישראל במסגרת תיקון מס' 10 לחוק הגנה על בריאות הציבור (מזון), התשע"ו – 2015 (להלן – החוק/חוק המזון), ומופיעה בפרט 30 לתוספת השנייה א' לחוק. תקנה זו הוחלה בישראל מיום 1 בינואר 2025.  התקנה לא הוחלה במלואה. ההחרגות מאימוץ תקנה 432/2012 מופיעות בטור א' לפרט 30 בתוספת השנייה א', וזאת בנוסף להחרגות כאמור בסעיף 3א(א1) עד (א5) לחוק. ביום 14.05.2025 פורסם ברשומות צו הגנה על בריאות הציבור (מזון) (החלת שינויים בנספח להוראות האיחוד האירופי) תקנה 432/2012 – רשימת מסרים בריאותיים מותרים למזון), התשפ"ה – 2025 בחתימת שר הבריאות שהחיל בישראל שינוי אחד שחל באיחוד האירופאי בתקנה 432/2012 עד בסמוך למועד פרסום הצו. הנוסח המשולב המעודכן אשר אומץ ופורסם באתר האינטרנט של שירות המזון לאחר פרסום הצו האמור הוא הנוסח התקף בחקיקה האירופית כפי שהיה נכון ליום 19 באוגוסט 2024.   כעת מוצע להחיל את השינוי בנספח לתקנה 432/2012 בישראל, כפי שפורסם באיחוד האירופי עד ליום פרסום טיוטת הודעה זו, וזאת ללא שינויים, תנאים, החרגות או הרחבות, תוך הטמעתו בנוסח תקנה 432/2012 כפי שמאומצת היום. עיקרו של השינוי הוא אישור מסר בריאותי בנוגע לקיווי ירוק מסוג Actinidia deliciosa 'Hayward'.  נודה על קבלת הערותיכם עד ליום כ"ה בכסלו, התשפ"ו 15/12/2025 בשעה 23:59.לתשומת לב: הזמן לקבלת הערות הציבור קוצר ל-14 ימים ו-7 שעותבכבוד רב,טליה אגמוןמשנה ליועצת המשפטית, משרד הבריאותלעיון בפרסום והעברת הערות  לצפיה בקובץ ria  לצפיה בקובץ טיוטת חקיקת משנה  לצפיה בקובץ אחר            לשינויי העדפות הדיוור   להסרה מרשימת הדיוור             