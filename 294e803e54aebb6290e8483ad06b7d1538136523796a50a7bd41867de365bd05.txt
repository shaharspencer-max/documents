    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,רשות המיסים מפרסם את טיוטת כללי מס הכנסה (דיווח מקוון של דוח הצהרת הון), התשפ"ו-2026תקציר:סעיף 135(1)(א) לפקודת מס הכנסה [נוסח חדש] (להלן - הפקודה) מסמיך את פקיד השומה לדרוש מאדם למסור דוח על הונו ונכסיו (להלן – דוח הצהרת הון), הכוללת פירוט בדבר נכסיו, התחייבויותיו ומקורותיהם, במועד ובאופן שייקבעו. דוח הצהרת הון משמש כלי מרכזי בידי רשות המסים לצורך פיקוח ובקרה על נכונות הדיווחים שנמסרו לרשות המסים, בחינת השינויים בהונו של נישום לאורך זמן, והצלבת נתוני ההון עם נתוני ההכנסה המדווחים.במסגרת חוק ההתייעלות הכלכלית (תיקוני חקיקה להשגת יעדי התקציב לשנות התקציב 2015 ו- 2016), התשע"ו 2015 (להלן – החוק המתקן), נחקק סעיף 131ג לפקודה, אשר הסדיר חובת הגשת דוחות לרשות המסים באופן מקוון, והסמיך את מנהל רשות המסים לקבוע כללים לעניין אופן ההגשה, הליכי הזיהוי, אמצעי האימות והמסרים האלקטרוניים שישמשו לשם כך. כחלק ממהלך זה, נחקק סעיף 135(1)(א1) לפקודה, אשר קבע כי חובת דיווח באופן מקוון תחול גם על דוח הצהרת הון לפי סעיף 135(1)(א) לפקודה. בהתאם לסעיף 16(ג) לחוק המתקן, החובה האמורה תחול במועד שייקבע בצו של שר האוצר, לאחר שנקבעו כללים לעניין אופן ההגשה המקוונת. הכללים המוצעים להלן מבקשים לקבוע הוראות וכללים להגשה מקוונת של הצהרת הון לפי סעיף 135(1)(א) לפקודה. כאמור, תחילתה של החובה להגיש דוח הצהרת הון באופן מקוון מותנית בקביעת מועד תחילה בצו של שר האוצר, לאחר שנקבעו כללים לפי סעיף 131ג(ד) לפקודה. לפיכך, הכללים המוצעים דנן מהווים תנאי מוקדם להפעלת חובת ההגשה המקוונת של דוח הצהרת הון, והחובה האמורה תחול במועד שייקבע בצו שר האוצר לאחר התקנת כללים אלה. נודה על קבלת הערותיכם עד ליום י"ג באדר, התשפ"ו 2/3/2026 בשעה 23:59.בכבוד רב,ישי פרלמןעו"ד, רשות המיסיםלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             