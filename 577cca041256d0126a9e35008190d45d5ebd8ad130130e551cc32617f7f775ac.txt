    פרסום להערות ציבור                         פרסום להערות ציבורשלום רב,המשרד להגנת הסביבה מפרסם את טיוטת הנחיות לניהול נגר עילי מתעשייהתקציר:בתחומי מפעלים ישנם משטחים לא מקורים עליהם מתקיימת פעילות תעשייתית עם חומרים בעלי פוטנציאל לזיהום קרקע ומים. משקעים (כגון גשם, ברד, שלג) שבאים במגע עם משטחים אלה, כנגר עילי, עלולים להזדהם ולגרום זיהומים ומפגעים סביבתיים בדגש על זיהום מים עיליים, קרקע ומי תהום.מוצאי מערכת הניקוז הינם הנחלים והים, ולכן יש לנקוט בטכניקות המיטביות הזמינות על מנת למנוע את זיהום הנגר העילי המוזרם למערכת הניקוז. על מנת למנוע עומס הידראולי שלא לצורך על מערכת הביוב והמט"שים, יש לצמצם את כמות הנגר המוזרמת למערכת הביוב. לכן, על בעל המפעל למנוע הזרמה של נגר עילי נקי למערכות השפכים ולצמצם את כמות הנגר המזוהם הנוצר בתחומי המפעל, באמצעות תכנון, התקנה ותחזוקה של תשתיות מונעות זיהום. מטרת ההנחיות היא, לשם קידום המטרות הסביבתיות לעיל, פירוט דרישות מינימליות לסקר נגר עילי וסיווג אתר, ודרישות לאמצעים וטכנולוגיות בהתאם לטכניקה המיטבית הזמינה לשם מניעה וצמצום של זיהום נגר עילי ומפגעים סביבתיים בתחום המפעלים. וכן יצירת וודאות ושקיפות בדבר מדיניות המשרד ושיקול דעת נותן ההיתר בכל הנוגע לניהול נגר עילי בתעשייה. נודה על קבלת הערותיכם עד ליום ט"ז בטבת, התשפ"ו 5/1/2026 בשעה 23:59.בכבוד רב,נטע דרוריהיועצת המשפטית, המשרד להגנת הסביבהלעיון בפרסום והעברת הערות  לצפיה בקובץ ria  לצפיה בקובץ טיוטת נוהל או הנחיה  לצפיה בקובץ אחר            לשינויי העדפות הדיוור   להסרה מרשימת הדיוור             