    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד הכלכלה והתעשייה מפרסם את טיוטת צו יבוא חופשי (תיקון מס' ...), התשפ"ו - 2026תקציר:תכשירי יופי או איפור ותכשירים לשמירה על העור (פרט לתרופות) דורשים היום ברוב המקרים הקבועים בצו את אישור אגף תמרוקים במשרד הבריאות. מוצרים אלו מוגדרים לרוב כשני סוגי מוצרים. סוג המוצר הראשון הוא תמרוק, כהגדרתו בסעיף 55א לפקודת הרוקחים [נוסח חדש], התשמ"א–1981. לגבי תמרוק, הסמכות בעניינם נתונה לאגף התמרוקים במשרד הבריאות. סוג המוצר השני הוא ציוד רפואי, כהגדרתו בחוק ציוד רפואי, התשע"ב–2012, שלגביו נתונה הסמכות לאגף ציוד רפואי (אמ"ר). במצב הקיים, טרם התיקון המוצע, קובע הצו לעניין מוצרים אלו, חובת אישור אגף תמרוקים גם לגבי טובין המוגדרים כציוד רפואי. הואיל ואגף ציוד רפואי הוא האגף המוסמך לעניין מוצרים אלו, פער זה מקשה על גורמים העוסקים ביבוא ושיווק מוצרים, ומוביל לעיכובים או חוסר בהירות רגולטורית. לפיכך, מוצע לקבוע כי אישור היבוא של טובין מהסוג האמור יינתן על ידי אגף תמרוקים או אגף מכשור רפואי – בהתאם לסיווג הרגולטורי של המוצר ולסמכות המהותית של האגף הרלוונטי במשרד הבריאות.  נודה על קבלת הערותיכם עד ליום כ"א בשבט, התשפ"ו 8/2/2026 בשעה 23:59.בכבוד רב,גלית יעקובובהיועצת המשפטית, משרד הכלכלה והתעשייהלעיון בפרסום והעברת הערות  לצפיה בקובץ טיוטת חקיקת משנה  לצפיה בקובץ אחר            לשינויי העדפות הדיוור   להסרה מרשימת הדיוור             