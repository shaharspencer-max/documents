    פרסום תזכיר חוק להערות הציבור                         פרסום תזכיר חוק להערות הציבורשלום רב,משרד המשפטים מפרסם את תזכיר חוק המאבק בטרור (תיקון מס' 9 והוראת שעה) (תיקון), התשפ"ו-2025תקציר:מטרת החוק המוצע להאריך את הוראת השעה, שקובעת עבירה של צריכת פרסומי טרור בסעיף 24(ג1) לחוק המאבק בטרור, תשע"ו-2016  בשנתיים נוספות, זאת נוכח הצורך הביטחוני בשימורה לתקופה נוספת ועל מנת להמשיך ולבחון את השפעותיה. הוראת השעה פורסמה ונכנסה לתוקף ב12.11.2023 ובמסגרתה נקבעה עבירה חדשה שעניינה צריכה שיטתית ומתמשכת של פרסומים מסיתים של ארגוני טרור מסוימים, שהעונש בצידה הוא שנת מאסר. נוכח החריגות והרגישות המיוחדים שבקביעת איסור פלילי ביחס להפללת התנהגות שאדם מבצע ב-ד' אמותיו, העבירה כוללת מספר מגבלות: היא חלה ביחס לפרסומים של ארגוני טרור ספציפיים שנקבעו בתוספת לחוק, שמתאפיינים בגיוס פעילים באופן זה; היא חלה ביחס לפרסומים של ארגון כאמור שכוללים תוכן שמעודד או משדל לביצוע מעשה טרור; היא חלה על צריכה שנעשית בנסיבות שמעידות על הזדהות עם ארגוני הטרור; והיא לא חלה על צריכה שנעשתה באקראי או בתום לב או למטרה כשרה. הניסיון שהצטבר מאז שנחקקה הוראת השעה מלמד כי העבירה מסייעת במקרים מסוימים בסיכול של תהליכי אינדוקטרינציה לביצוע מעשי טרור, ולעתים בחשיפה של עבירות טרור אחרות. כמות התיקים הפליליים שנפתחו בגין עבירה זו אינה גדולה עד כה לעבירה יש ערך סיכולי וחקירתי שלא בהכרח מתבטא בנתוני האכיפה של העבירה עצמה. הצורך בעבירה עדיין עומד בעינו, נוכח המצב הביטחוני הקיים והמוטיבציה הגבוהה של הארגונים המנויים בתוספת לאינדוקטרינציה וגיוס מבצעי מעשי טרור ונוכח התמשכות מצב המלחמה ולכן מוצע להאריך את הוראת השעה בשנתיים נוספות. נודה על קבלת הערותיכם עד ליום כ"ט בתשרי, התשפ"ו 21/10/2025 בשעה 23:59.בכבוד רב,שרון אפקמנהל מערך ייעוץ וחקיקה, המשנה ליועצת המשפטית לממשלה, משרד המשפטיםלעיון בפרסום והעברת הערות  לצפיה בקובץ תזכיר חוק המאבק בטרור (תיקון מס' 9 והוראת שעה) (תיקון), התשפ"ו-2025            לשינויי העדפות הדיוור   להסרה מרשימת הדיוור             