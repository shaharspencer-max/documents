    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד הכלכלה והתעשייה מפרסם את טיוטת הודעה בדבר ארצות שאין לישראל עמן יחסים דיפלומטיים, או הסכם הכולל סעיף אומה מועדפת ביותר   לפי צו יבוא חופשי, התשע"ד-2014תקציר:בהתאם להוראות צו יבוא חופשי, התשע"ד – 2014 (להלן – "הצו"), ניתן לייבא לישראל טובין ללא דרישה לרישיון מקדים, למעט במקרים בהם הטובין אסורים ביבוא בהתאם לצו המכס (איסור יבוא), התשס"ה – 2005, ולמעט טובין המפורטים בתוספת הראשונה והשנייה לצו. עם זאת, סעיף 6(3) לצו קובע כי הוראות הצו לא יחולו על ארצות שאין לישראל עימן יחסים דיפלומטיים והאוסרות על יבוא טובין מישראל, וכן על ארצות עימן אין לישראל הסכם הכולל סעיף "אומה מועדפת ביותר" או המגבילות יבוא טובין מישראל. ההודעה קובעת את המדינות עליהן לא יחולו הוראות צו יבוא חופשי, התשע"ד – 2014, בהתאם להוראות סעיף 6(3) לצו. מוצע להחליף את ההודעה הקיימת היום בנוסח המוצע להלן, בו יחולו השינויים הבאים:א.    בעקבות כינון יחסים דיפלומטיים בין מדינת ישראל לבין מרוקו יתוקן הנוסח כך שלא יכלול עוד את מרוקו. ב.     בעקבות בחינה מעמיקה של גורמי המקצוע במשרד, עלה שסרביה ומונטנגרו אינן מגבילות, במפורש או מכללא, יבוא טובין מישראל, דרך כלל או מסוג מסוים; משכך מוצע למחוק אותן מההודעה. ג.     מוצע להאריך את הוראת השעה לפיה ניתן לייבא ללא חובת רישיון יבוא מחלק מהמדינות המנויות בהוראה, כך שתחול עד לתום שנת 2028.  נודה על קבלת הערותיכם עד ליום י בטבת, התשפ"ו 30/12/2025 בשעה 23:59.לתשומת לב: הזמן לקבלת הערות הציבור קוצר ל-2 ימים ו-שעהבכבוד רב,גלית יעקובובהיועצת המשפטית, משרד הכלכלה והתעשייהלעיון בפרסום והעברת הערות  לצפיה בקובץ אחר  לצפיה בקובץ אחר  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             