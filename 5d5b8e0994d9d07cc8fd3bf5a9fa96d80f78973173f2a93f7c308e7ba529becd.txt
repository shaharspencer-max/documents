    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד הבינוי והשיכון מפרסם את טיוטת תקנות רישום קבלנים לעבודות הנדסה בנאיות (סיווג קבלנים רשומים) (תיקון מס' __), התשפ"ו-2026תקציר:חוק רישום קבלנים לעבודות הנדסה בנאיות, התשכ"ט-1969 (להלן: חוק רישום קבלנים), נחקק במטרה להסדיר את פעילותם של קבלנים העוסקים בביצוע עבודות הנדסה בנאיות בישראל, לרבות בתחום הבנייה והתשתיות. החוק נועד להבטיח שהעוסקים בענף יעמדו בסטנדרטים מקצועיים גבוהים, תוך שמירה על פיקוח איכותי והגנה על הציבור מפני ליקויי בנייה או אי-עמידה בדרישות רגולטוריות. החוק קובע את התנאים לרישום בפנקס הקבלנים ולקבלת רישיון לעיסוק בענפים ובענפי המשנה השונים.בהתאם לחוק, הותקנו תקנות רישום קבלנים לעבודות הנדסה בנאיות (סיווג קבלנים רשומים), התשמ"ח-1988 (להלן: תקנות הסיווג), בהן נקבעו כללים לעניין הסיווג שבו יסווג כל קבלן בענף שבו הוא רשום. קרי, כללים לעניין ההיקפים המרביים של עבודות הנדסה בנאיות, שרשאי קבלן לבצע במסגרת רישיונו. כמפורט בתקנות, קבלן שנרשם בפנקס בענף ראשי או ענף משנה מסוים יסווג, ככלל, בסוג 1, המאפשר ביצוע עבודות בהיקפים נמוכים, יחסית, ובתום שנה מסיווגו, ולאחר שביצע עבודות בהיקפים הנדרשים לצורך העלאת הסיווג, יהיה רשאי לבקש לעלות בסוג אחד, כאשר הסיווג הגבוה ביותר הוא סוג 5, המאפשר ביצוע עבודות בענף בהיקף בלתי מוגבל. על מנת להבטיח כי קבלנים שסווגו בסיווגים הגבוהים ישמרו על כשירותם הותקנה תקנה 10א לתקנות (להלן: תקנת המעקב או התקנה), הקובעת מנגנון מעקב, במסגרתו נבדקים היקפי הביצוע של קבלנים המסווגים בסיווג 2 עד 5. בהתאם לתקנה, הרשם יערוך לכל קבלן המסווג בסוג 2 עד 5 במשך שלוש שנים ויותר, בדיקה במסגרתה יידרש הקבלן להוכיח כי סיים לבצע עבודות באתר אחד, או שהוא נמצא בהליכי ביצוע של עבודה באתר אחד, שהיקפה אינו פחות מ-40% מההיקף המרבי בסוג בו הוא מסווג, או כי הוא סיים לבצע במהלך שלוש השנים שקדמו למועד הבדיקה עבודות שהיקפן המצטבר אינו פחות מ-120% מההיקף המרבי בסוג בו הוא מסווג. קבלן שלא יוכיח שביצע עבודות בהיקפים הנדרשים בתקנת המעקב, סיווגו ירד בדרגה אחת. לצד האמור, בשל תנודות בענף הבנייה, החל משנת 2001 הותקנו מספר הוראות שעה שבמהלכן הוקפאה תקנת המעקב או צמצמו אותה. הוראת השעה האחרונה, שהייתה בתוקף בין השנים 2017 ו-2020 צמצמה את תקנת המעקב, כך שחלה על קבלנים המסווגים בסיווגים 4-5 והפחיתה את היקף הביצוע הדרוש מ-40% ל-30% מההיקף המרבי בסוג הרלוונטי. כאמור, הוראת השעה האחרונה פקעה בשנת 2020 בלא שקדמה לכך החלטה מכוונת. זאת, על רקע חוסר היציבות הפוליטית באותה תקופה (במהלכה נערכו מספר מערכות בחירות רצופות) וחוסר יכולת להשלים את מינוי מועצת הקבלנים, עמה חייב שר הבינוי והשיכון להתייעץ עובר להתקנת תקנות, בהתאם לסעיפים 13 ו-17 לחוק רישום קבלנים. יחד עם זאת, על מנת שלא לפגוע בציבור הקבלנים, ולהחיל עליהם כללים שהם לא יכלו להיערך לקראתם, ובלא עבודת מטה מתאימה, מדיניות הרשם הייתה להמשיך ולהפעיל את תקנת המעקב בהתאם לנוסח הוראת השעה האחרונה. הגישה לפיה הותקנו מעת לעת הוראות שעה, יצרה חוסר יציבות רגולטורית, המקשה על תכנון עסקי, פוגע ביכולת האכיפה, ועשוי להוביל לפגיעה באמון הציבור בפנקס הקבלנים. לאור זאת, נדרש תיקון תקנת המעקב כדי להבטיח עיגון קבוע של מנגנון המותאם למציאות בענף, ומאוזן מבחינת נטל רגולטורי, כפי שנקבע בהוראת השעה בין השנים 2017 ו-2020. נודה על קבלת הערותיכם עד ליום א בניסן, התשפ"ו 19/3/2026 בשעה 23:59.בכבוד רב,אפרת פרוקצ'יההיועצת המשפטית, משרד הבינוי והשיכוןלעיון בפרסום והעברת הערות  לצפיה בקובץ ria  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             