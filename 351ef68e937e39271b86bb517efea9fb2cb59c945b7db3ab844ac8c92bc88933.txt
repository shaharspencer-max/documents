    עדכון הפצה – פרסום טיוטת חקיקת משנה להערות הציבור                         עדכון הפצה – פרסום טיוטת חקיקת משנה להערות הציבורשלום רב,משרד הביטחון עדכן את פרטי ההפצה של טיוטת תקנות כליאתם של לוחמים בלתי חוקיים (תנאי כליאה)(תיקון מס' 2 והוראת שעה), התשפ"ו-2026הפרטים שעודכנו:תיקון תאריךתקציר:תקנה 12(א) לתקנות כליאתם של לוחמים בלתי חוקיים (תנאי כליאה), תשס"ב-2002 (להלן – התקנות), קובעת כי כלוא יורשה לקבל ביקורים מטעם נציגי ארגון הצלב האדום הבין-לאומי; תקנה 12(ב) לתקנות קובעת כי לשר הביטחון הסמכות לאסור על כלוא לקבל ביקור של נציגי ארגון הצלב האדום הבין-לאומי, לתקופה שלא תעלה על שלושה חודשים, אם שוכנע כי הדבר יסכן את ביטחון המדינה וכי דבר האיסור יודע לכלוא.ביום 29.10.25 עשה שר הביטחון שימוש בסמכותו לפי תקנה 12(ב) לתקנות כליאתם של לוחמים בלתי חוקיים (תנאי כליאה), תשס"ב-2002 וקבע כי יש לאסור על כלואים פלסטינים, לפי רשימה שצורפה להחלטה, לקבל ביקור של נציגי ארגון הצלב האדום הבין-לאומי, לתקופה של שלושה חודשים.כעת, לאור האפשרות שיידרש להורות על המשך איסור הביקורים של נציגי ארגון הצלב האדום הבין-לאומי כאמור, מוצע לתקן את תקנה 12(ב), על דרך של הוראת שעה שתהיה תקפה למשך שלושה חודשים, באופן שיאפשר הארכה של תקופת מניעת הביקורים כאמור, על ידי השר בשלושה חודשים נוספים. נודה על קבלת הערותיכם עד ליום ט בשבט, התשפ"ו 27/1/2026 בשעה 23:59.לתשומת לב: הזמן לקבלת הערות הציבור קוצר ל-5 ימים ו-5 שעותבכבוד רב,הילה ארליך-עמריועצת משפטית, משרד הביטחוןלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             