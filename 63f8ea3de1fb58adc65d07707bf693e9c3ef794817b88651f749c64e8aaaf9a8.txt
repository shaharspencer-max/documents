    עדכון הפצה – פרסום להערות ציבור                         עדכון הפצה – פרסום להערות ציבורשלום רב,המשרד להגנת הסביבה עדכן את פרטי ההפצה של טיוטת הנחיות הממונה לביצוע בדיקות אטימות בתחנות דלקהפרטים שעודכנו:הארכת המועד להעברת הערותתקציר:תשתיות בתחנת דלק, הכוללות בין היתר צנרת ומכלים תת-קרקעיים, מצויות ברובן מתחת לפני הקרקע, ולפיכך מהוות מקורות פוטנציאליים לזיהום קרקע, גזי קרקע ומי תהום. מרכיבי הדלק עצמם מוגדרים כחומרים רעילים ומסרטנים, ולכן כל דליפה מהם עלולה לגרום לפגיעה חמורה בסביבה ובבריאות הציבור. רמת הסיכון ממכלים תת-קרקעיים משתנה בהתאם לגיל המכל וגורמים נוספים. במכלים ובצנרת בעלי דופן יחידה, פוטנציאל הדליפה של מזהמים לסביבה גבוה אף יותר לעומת מתקנים בעלי דופן כפולה. מתקנים הטמונים בקרקע פגיעים גם לתהליכי בלייה וקורוזיה, בשל מגע ישיר בין הקרקע לפני השטח של המתקנים העשויים מתכת. ההנחיות לבדיקות אטימות במתקני דלק תת-קרקעיים נועדו לצמצם את הסיכון לזיהום סביבתי בעיקר של הקרקע ומי התהום, באמצעות רגולציה המבוססת על תקנים בינלאומיים. ההנחיות מגדירות שיטות ומועדים לביצוע בדיקות אטימות תקופתיות, כולל דרישות ייחודיות למצבים שונים, תוך התאמה לרמת הרגישות הסביבתית ולסוג המתקן. בשונה מהמצב הקיים, שבו אין הבחנה מספקת בין אזורים ברמות סיכון שונות, ההנחיות מחייבות ביצוע בדיקות מקיפות יותר במתקנים בעלי פוטנציאל סיכון גבוה, במטרה לאתר ולתקן דליפות או פגמים ולמנוע מפגעים סביבתיים. נודה על קבלת הערותיכם עד ליום כ"ח בכסלו, התשפ"ו 18/12/2025 בשעה 23:59.בכבוד רב,נטע דרוריהיועצת המשפטית, המשרד להגנת הסביבהלעיון בפרסום והעברת הערות  לצפיה בקובץ ria  לצפיה בקובץ טיוטת נוהל או הנחיה            לשינויי העדפות הדיוור   להסרה מרשימת הדיוור             