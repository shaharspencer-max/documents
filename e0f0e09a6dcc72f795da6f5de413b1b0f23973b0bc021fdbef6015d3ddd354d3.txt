    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד המדע והטכנולוגיה מפרסם את טיוטת תקנות לעידוד מחקר, פיתוח וחדשנות טכנולוגית בתעשייה (מתן העדפה אזורית) (תיקון)(תיקון), התשפ"ה-2025תקציר:הרשות הלאומית לחדשנות טכנולוגית (להלן: "רשות החדשנות") הינה תאגיד סטטוטורי, אשר הוקם מכוח תיקון מס' 7 לחוק לעידוד מחקר, פיתוח וחדשנות טכנולוגית בתעשייה, תשמ"ד-1984 (להלן: "חוק החדשנות"). רשות החדשנות הינה הגוף במדינת ישראל שתפקידו לפעול, במישרין או בעקיפין, לעידוד, לקידום, לתמיכה ולסיוע לחדשנות הטכנולוגית בתעשייה בישראל, לצורך הגברת קצב צמיחת החדשנות הטכנולוגית בתעשייה, הגדלת שיעור המועסקים בתחומי החדשנות הטכנולוגית, הגדלת הפריון בענפי התעשייה המסורתית באמצעות חדשנות טכנולוגית ועוד.בהתאם לסעיף 15לו(ג) לחוק החדשנות, במסלולי הטבות של רשות החדשנות, שביחס אליהם סברה מועצת רשות החדשנות (להלן: "מועצת הרשות") כי נדרש לתת העדפה אזורית, תינתן ההעדפה באזורי הפיתוח שנקבעו לפי סעיף 40ד לחוק לעידוד השקעות הון, התשי"ט-1959, באזורי פיתוח א ו-ב או אחד מהם, ואולם רשאים שר האוצר ושרת החדשנות, המדע והטכנולוגיה, לאחר שהונחה לפניהם חוות דעת של מועצת הרשות בנושא, ובאישור ועדת הכספים של הכנסת, לקבוע אזורי עדיפות אחרים לעניין אותו מסלול הטבה או כמה מסלולי הטבות.מועצת הרשות קיבלה את עמדת רשות החדשנות, אשר לפיה יש לתת העדפה אזורית לחבל 'התקומה' כהגדרתו בחוק לשיקום נרחב לחבל התקומה כאזור מיקוד לאומי וסיוע ליישובים הסמוכים אליו, תשפ"ה-2025.התיקון הנוכחי יאפשר לרשות החדשנות לתת הטבות בחבל התקומה כהגדרתו בחוק שיקום נרחב לחבל התקומה כאזור מיקוד לאומי וסיוע ליישובים הסמוכים אליו, תשפ"ה-2025.כמו כן, התיקון מעדכן את שמות מסלולי ההטבה ברשות החדשנות לשמם העדכני. נודה על קבלת הערותיכם עד ליום כ"ח בכסלו, התשפ"ו 18/12/2025 בשעה 23:59.בכבוד רב,דני חוריןהיועץ המשפטי, משרד המדע והטכנולוגיהלעיון בפרסום והעברת הערות  לצפיה בקובץ אחר  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             