    עדכון הפצה – פרסום תזכיר חוק להערות הציבור                         עדכון הפצה – פרסום תזכיר חוק להערות הציבורשלום רב,משרד המשפטים עדכן את פרטי ההפצה של תזכיר חוק תחולת דינים על עוסק זר המכווין את פעילותו ללקוחות בישראל, התשפ"ו-2026הפרטים שעודכנו:המועד האחרון להערות ציבור מוארך עד ליום 27.2.26 בשעה 23:59תקציר:**** הארכת מועד אחרון להערות ציבור עד ליום  27.2.26 ********במהלך העשורים האחרונים, ההתפתחות הטכנולוגית השפיעה רבות על דפוסי המסחר הבין-לאומי. זמינותם ונגישותם של אמצעי הגלישה במרשתת, הגבירו משמעותית את היכולת של פרטים, תאגידים ומדינות, מכל רחבי העולם, להתקשר זה עם זה לצרכים שונים ובכללם רכישת שירותים וטובין. מגמה זו, לצד עלייתן של חברות ענק בינלאומיות הפועלות באינטרנט, הביאה להתרחבות היקפי ההתקשרויות המקוונות בין לקוחות לבין עוסקים, חרף העובדה שהצדדים אינם נמצאים באותה מדינה. בהתאם לכך, הלקוח הישראלי עשוי להתקשר בקלות בחוזים בשלל תחומים עם עוסק שמקום מושבו אינו בישראל והוא פועל מחוץ לישראל על מנת לרכוש ממנו שירותים או מוצרים. חוזים אלה, הנכרתים בין לקוחות ישראלים לבין עוסקים זרים, הם לרוב חוזים אחידים והם מעוררים שאלה עקרונית לגבי הדין המהותי החל על העסקה ועל העוסק הזר כאשר הוא מתקשר עם לקוח ישראלי. הצעת החוק דנן מציעה לקבוע במפורש באילו נסיבות יחולו דינים ישראלים קוגנטיים מסוימים המפורטים בתוספת המוצעת, על עוסק שמרכז פעילותו אינו בישראל אך הוא מתקשר עם לקוחות ישראלים. מוצע לקבוע כי עוסק זר אשר מכווין את פעילות ללקוחות בישראל יהיה כפוף להוראות הדינים שמנויים בתוספת, שהם דינים קוגנטיים, כאשר הוא מוכר לאותם לקוחות נכס או שירות. הכוונה היא להחיל דינים אלו כאשר מדובר במערכת יחסית חוזית-צרכנית המאופיינת בפערי כוחות בין הלקוח לעוסק. נודה על קבלת הערותיכם עד ליום י באדר, התשפ"ו 27/2/2026 בשעה 23:59.בכבוד רב,כרמית יוליסהמשנה ליועץ המשפטי לממשלה (משפט אזרחי), משרד המשפטיםלעיון בפרסום והעברת הערות  לצפיה בקובץ תזכיר חוק תחולת דינים על עוסק זר המכווין את פעילותו ללקוחות בישראל, התשפ"ו-2026            לשינויי העדפות הדיוור   להסרה מרשימת הדיוור             