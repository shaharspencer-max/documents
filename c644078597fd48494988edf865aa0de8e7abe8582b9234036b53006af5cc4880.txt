    פרסום תזכיר חוק להערות הציבור                         פרסום תזכיר חוק להערות הציבורשלום רב,משרד האוצר מפרסם את תזכיר חוק התכנית הכלכלית (תיקוני חקיקה ליישום המדיניות הכלכלית לשנת התקציב 2026), התשפ"ו-2025, פרק __': שונותתקציר:שוק העבודה הוא שוק מגוון ודינמי ומושפע תדיר משינויים מקומיים ועולמיים. בהתאם לכך, טיבה של מדיניות ממשלתית תלוי במידה רבה בתשתית המידע שיש לה על אודות שוק העבודה ומצבו. ככל שתמונת המצב מפורטת, עדכנית ומקיפה יותר כך ניתן לקבל החלטות מבוססות יותר ולפתח מענים תעסוקתיים מגוונים ומדויקים יותר לצרכים העולים מהשטח בשגרה ובעיתות משבר.כיום, המידע על שוק העבודה בישראל מבוסס על מספר מקורות נתונים עיקריים, כשהמרכזי בהם הוא סקר כוח האדם של הלמ"ס. הסקר מטבעו, מוגבל ברמת הרזולוציה שלו ובעדכניות הנתונים ומספק תמונת מצב כללית בלבד לגבי תכונות של כוח העבודה המקומי וביניהן משלח יד ומיקום העבודה של עובדים. נתוני משלח היד אינם ברמת רזולוציה המאפשרת הבחנה בין עיסוקים שונים ולא מאפשר להבחין בין עיסוקים שונים ביישובים שונים ועל כן הסקר לא מאפשר להפיק תובנות מדויקות בנוגע לביקושים השונים בשוק העבודה.מטרת ההצעה היא לאפשר איסוף נתונים ממעסיקים אשר יאפשרו קבלת תמונת מצב מפורטת של ביקוש והיצע ברמה הלאומית והמקומית באופן שיאפשר תכנון מדיניות בתחום התעסוקה מיודעת ומבוססת נתונים. נודה על קבלת הערותיכם עד ליום כ"ז בכסלו, התשפ"ו 17/12/2025 בשעה 10:00.לתשומת לב: הזמן לקבלת הערות הציבור קוצר ל-9 ימים ו-12 שעותבכבוד רב,דודי קופליועץ משפטי, משרד האוצרלעיון בפרסום והעברת הערות  לצפיה בקובץ תזכיר חוק התכנית הכלכלית (תיקוני חקיקה ליישום המדיניות הכלכלית לשנת התקציב 2026), התשפ"ו-2025, פרק __': שונות            לשינויי העדפות הדיוור   להסרה מרשימת הדיוור             