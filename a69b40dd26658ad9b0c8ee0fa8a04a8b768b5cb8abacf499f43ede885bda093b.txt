    פרסום טיוטת מבחן תמיכה להערות הציבור                         פרסום טיוטת מבחן תמיכה להערות הציבורשלום רב,הרשות לניצולי שואה מפרסם את טיוטת תיקון למבחנים לחלוקת כספי תמיכות של הרשות לזכויות ניצולי השואה במשרד ראש הממשלה במוסדות ציבור הפועלים בתחום הנגשת דיור לנפגעי רדיפות הנאציםתקציר:הרשות לזכויות ניצולי השואה במשרד ראש הממשלה (להלן: "הרשות"), תומכת במוסדות ציבור הפועלים בתחום הנגשת דיור לנפגעי רדיפות הנאצים, בהתאם להוראות סעיף 3א לחוק יסודות התקציב, התשמ"ה-1985.הרשות מעוניינת לקבל את הערות הציבור ביחס לטיוטת תיקון המבחנים. להלן עיקרי התיקון המוצע:הרחבת הגדרת "הנגשת דיור" כך שזו תכלול גם שיפוצים במקרים חריגים, הנובעים מליקויים העשויים ליצור סיכון בטיחותי או בריאותי, ובלבד שבאותם מקרים חריגים התקבל אישור הרשות מראש ובכתב.התאמת הגדרת "מורשה נגישות" כך שזו תכלול מרפאים בעיסוק, בעלי הכשרה וניסיון רלוונטי בהתאמת דיור לאנשים המוגבלים בניידות.הוספת הבהרה בדבר חובת מוסד הציבור לפעול, במסגרת קביעת הזכאים ותיעדופם, בהתאם לנוהל פנימי ייעודי ומשיקולים ענייניים ושוויוניים, לרבות מתן העדפה לפי מצב כלכלי והיקף הכנסות.הוספת הבהרה לתנאי שעניינו הפחתת סכום התמיכה בשל פיחות בשיעור פעילות המוסד הנתמכת בשנה קודמת.הוספת תנאי שעניינו הפחתת סכום התמיכה בשל פיחות בשיעור פעילות המוסד בשנה הקודמת, באופן שהביא לשינוי חלקו היחסי בהשוואה ליתר המוסדות שנתמכו אותה שנה.הוספת תנאי שעניינו מתן אפשרות למוסד לתקן את תכנית העבודה שהגיש במסגרת בקשת התמיכה, לאור שיעור התמיכה הצפוי לחלוקה על ידי המשרד.הוספת סעיף בדבר חובת המוסד הנתמך בציון עובדת תמיכת המשרד במסגרת פרסום או שיווק של פעילותו הנתמכת.תיקון סעיפי "אופן תשלום התמיכה" בהיבטים הבאים – הוספת תנאי לפיו תשלום התמיכה הינו בכפוף להעברת דו"ח מורשה נגישות על ידי המוסד, אשר נערך טרם ביצוע ההנגשה.הוספת תנאי לפיו תשלום התמיכה יינתן בהתאם לעלויות מוכחות שהמציא המוסד, ובכפוף לקבלת אישור חתום על ידי מורשה נגישות אודות קיום ביקור ביקורת בסיום ההליך.הוספת סעיף לפיו שיעור התמיכה עבור שכר מורשה הנגישות לא יעלה על 8% מעלות התמיכה עבור כל דירה שהונגשה. נודה על קבלת הערותיכם עד ליום כ"א בכסלו, התשפ"ו 11/12/2025 בשעה 23:59.בכבוד רב,גליה מאיר אריכאהיועצת המשפטית, הרשות לניצולי שואהלעיון בפרסום והעברת הערות  לצפיה בקובץ טיוטת מבחן תמיכה  לצפיה בקובץ נוסח משולב            לשינויי העדפות הדיוור   להסרה מרשימת הדיוור             