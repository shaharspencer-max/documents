    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד התקשורת מפרסם את טיוטת תקנות התקשורת (בזק ושידורים) (שימוש ברשת בזק ציבורית של מפ"א) (הוראת שעה) (תיקון), התשפ"ו-2025תקציר:תקנות התקשורת (בזק ושידורים) (שימוש ברשת בזק ציבורית של מפ"א), תשע"ה-2014 (להלן – התקנות העיקריות) קובעות, בין היתר, את התשלומים המרביים לתשלום בעד השירותים הסיטונאיים ברשת בזק, החברה הישראלית לתקשורת בע"מ (להלן – בזק) וברשת הוט טלקום שותפות מוגבלת (להלן – הוט). רשימת השירותים הסיטונאיים מפורטת בתקנה 2(א) לתקנות העיקריות.התוספת הראשונה לתקנות העיקריות קובעת את התשלומים המרביים לרכיבי תשלום שונים הרלוונטיים לשירותים הסיטונאיים ברשת בזק והתוספת השנייה לתקנות העיקריות קובעת את התשלומים המרביים לרכיבי תשלום שונים הרלוונטיים לשירותים הסיטונאיים ברשת הוט.בהתאם לחוות דעת סמנכ"ל בכיר ומנהל מינהל כלכלה (בפועל) במשרד התקשורת מיום 24 בדצמבר 2024 ("חוות הדעת") תוקנו התקנות העיקריות כך שבתקופה שמיום 1 באפריל 2024 ועד ליום 30 ביוני 2025, התשלומים לפי אותיות "ס", ו- "פ" בלוח א' הקבועים בתוספת הראשונה לתקנות העיקריות הופחתו (להלן - התשלומים המוצעים). כפי שהוסבר בחוות הדעת, השנים האחרונות וכן השנים הקרובות הן שנים בהן נפרשת מדינת ישראל לאורכה ולרוחבה ברשתות מתקדמות. בשנים אלו קיימת חשיבות רבה במיוחד להגדלה ככל הניתן של כדאיות ההשקעה בפריסת סיבים עצמאית על בסיס תשתיות פיזיות קיימות, שצפויה להיטיב עם הצרכן ולייצר תחרות אפקטיבית יותר. לפיכך, יש חשיבות רבה בהפחתה משמעותית ומיידית של תעריפי השימוש בתשתיות הפאסיביות של בזק. הפחתה כזו צפויה להגדיל את התמריץ של חברות תקשורת להרחיב את הפרישה העצמאית של תשתיות סיבים ולקדם את התחרות, באופן שישפיע על רווחת הצרכן שנים רבות קדימה. בשל האמור, נקבעה הוראת שעה - תקנות התקשורת (בזק ושידורים) (שימוש ברשת בזק ציבורית  של מפ"א) (הוראת שעה), התשפ"ה-2025 בתקופה שבין 1.4.24 ועד 30.6.24 לצורך השלמת עבודת המטה לקביעת מודל עלויות חדש.ביום 10 ליוני 2025 התקבלה חוות דעת נוספת של סמנכ"ל בכיר ומנהל מינהל כלכלה (בפועל) לפיה תהליך קביעת התעריפים החדשים לקביעת מודל עלויות חדש טרם הסתיים ושימוע בנושא זה צפוי להתפרסם בקרוב. לאור האמור , הנימוקים אשר היוו בסיס לקביעת הוראת השעה ביום 1.1.25 עמדו בעינם והוצע להאריך את תוקף תקנה 1 לתקנות התקשורת (בזק ושידורים) (שימוש ברשת בזק ציבורית  של מפ"א) (הוראת שעה), התשפ"ה-2025 הוארך  עד ליום 31.12.2025 וזאת לצורך השלמת עבודת המטה לקביעת מודל העלויות החדש.ביום 29.7.25 פרסם משרד התקשורת שימוע בנושא "קביעת תשלומים מרביים בשוק הסיטונאי" במסגרתו ביקש המשרד לעדכן את מודל העלויות שבבסיס התעריפים הסיטונאיים ולקבוע תעריפים חדשים לחברת בזק על בסיס מודל עלויות חדש ועדכני אשר נקבע בעזרת חברת הייעוץ הכלכלית אקסון. כמו כן, הודיע המשרד כי הוא שוקל לנקוט בצעדים נוספים ביחס לאספקת שירות ה-BSA והמשך הפיקוח עליו, קביעת חובת אספקת BSA לחברת הוט על ידי חברת בזק וכן קביעה לפיה התעריפים הסיטונאיים ברשת הוט טלקום יקבעו על בסיס נקודת ייחוס לתעריפים שיקבעו לחברת בזק על בסיס המודל. המשרד ביקש התייחסויות לשימוע עד ליום 11.9.25. מועד זה נדחה לאחר שהוגשו בקשות להארכת המועד להגשת ההתייחסויות לשימוע עד ליום 15.10.25. במענה לשימוע התקבלו התייחסויות מעמיקות ממספר חברות תקשורת, לרבות התייחסות כלכלית של חברת בזק למודל הכלכלי שהוצע בשימוע. כמו כן, לבקשת מספר חברות תקשורת, נקבעו שימועים בעל פה לצורך שמיעת טענות החברות בפגישה בראשות מנכ"ל משרד התקשורת ובהשתתפות הצוות המקצועי. בהמשך לפגישות אלו ובהתאם לטענות שעלו בהן, התבקשו השלמות מידע מחלק מחברות התקשורת שהעבירו התייחסותן. בימים אלו, הצוות המקצועי במשרד התקשורת עומל על בחינת ההתייחסויות ובחינת הנתונים אשר הועברו על ידי חברות התקשורת, כמו כן, מענים או טענות ביחס למודל הכלכלי שנקבע בהתייעצות עם חברת הייעוץ אקסון הועברו לקבלת התייחסות חברת הייעוץ לטענות שהועלו ביחס למודל.על כן, בהתבסס על האמור, ולצורך השלמת עבודת הצוות המקצועי על המודל מוצע להאריך את תוקף תקנה 1 לתקנות התקשורת (בזק ושידורים) (שימוש ברשת בזק ציבורית  של מפ"א) (הוראת שעה), התשפ"ה-2025 עד ליום 28.2.26 וזאת לצורך מתן פרק זמן נוסף לצוות המקצועי לסיים את עבודת המטה ולקבל החלטה בשימוע מודל התעריפים. כמו כן, בהתאם לחוות הדעת של סמנכ"ל בכיר ומנהל מינהל כלכלה (בפועל) במשרד התקשורת מיום 22 בדצמבר 2025, מוצע לבטל גם בשנת 2026 את ההצמדה למדדים של המחירים הקבועים בתקנות התקשורת (בזק ושידורים) (שימוש ברשת בזק ציבורית של מפ"א), התשע"ה-2014 .כפי שהוסבר בחוות הדעת הצמדה למדדים תביא לקביעת תשלום לא ראוי בעד השימוש בשנת 2026 והמשרד מצוי בהליך מתקדם לקביעת תעריפים חדשים על בסיס מודל עדכני.תקנה 1 (1) - מוצע לתקן את תקנה 1 לתקנות ולהאריך את תוקפה ואת תוקף פסקאות (1), (2)(א)(2) ו-(ב)(2), (3)(ב) ו-(4)(א)(2) ו-(ב)(2) עד ליום 28.2.26.תקנה 2 - מוצע להריך את תקנה 2 להוראת השעה אשר קובעת כי על אף האמור בתקנות 4(א) ו-4א לתקנות העיקריות, בתקופת הוראת השעה,  התשלומים המרביים הנקובים בפרק ב', בתוספת הראשונה ובתוספת השנייה לתקנות העיקריות, לרבות רכיבי התשלום לפי אותיות ההיכר "ק", "נ", "ת1", "ת5" ו"מ" שבלוח א' בתוספת הראשונה האמורה שבתקנות העיקריות,  לא יעודכנו גם במהלך שנת 2026. נודה על קבלת הערותיכם עד ליום ז בטבת, התשפ"ו 27/12/2025 בשעה 23:59.לתשומת לב: הזמן לקבלת הערות הציבור קוצר ל-5 ימיםבכבוד רב,ברוריה מנדלסוןהיועצת המשפטית, משרד התקשורתלעיון בפרסום והעברת הערות  לצפיה בקובץ אחר  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             