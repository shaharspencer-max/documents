    פרסום תזכיר חוק להערות הציבור                         פרסום תזכיר חוק להערות הציבורשלום רב,משרד הכלכלה והתעשייה מפרסם את תזכיר חוק לתיקון חוק התקנים (עמידה בדרישות האסדרה הפדרלית האמריקאית)(תיקון מס' 21), התשפ"ו–2025תקציר:בשנים האחרונות ביצע משרד הכלכלה והתעשייה מהלכים רחבים להסרת חסמי הייבוא, ובהם בין השאר, התאמת התקינה הרשמית לתקינה הנוהגת בקרב המדינות המפותחות בעלות שווקים משמעותיים, הפחתת בדיקות המעבדה הנדרשות בעת ייבוא מסחרי, מסלולי ייבוא המאפשרים הקלה בייבוא מוצרים העומדים בתקנים בין-לאומיים, הרחבת מסלולי "פטור" מהצגת מסמכים המעידים על חוקיות הייבוא, הרחבת מסלולי "פטור" כאמור גם עבור רשתות שיווק זרות הנכנסות לראשונה לישראל, שינוי שיטת היבוא בישראל לשיטה הנהוגה באירופה ובמדינות מפותחות אחרות, כך שבוטל הצורך בקבלת אישור מקדים לייבוא שניתן על ידי הממונה על התקינה (להלן – הממונה). נוסף על כך, בינואר האחרון, ינואר 2025, נכנסה לתוקף הרפורמה החדשה "מה שטוב לאירופה טוב לישראל" אשר הוסיפה חלופה נוספת בחוק התקנים לייבוא, ייצור, שימוש או מכירה של מצרכים שחל עליהם תקן רשמי, בדרך המאפשרת הסתמכות על עמידה בדרישות האסדרה האירופית המאומצת. האסדרה האירופית המאומצת כוללת הוראות מחייבות החלות באיחוד האירופי, על נספחיהן, עדכוניהן ובכפוף לתנאים שנקבעו להן, והכל כפי שהן מפורטות בתוספת החמישית לחוק התקנים (להלן – האסדרה האירופית המאומצת). מסלול זה מאפשר לייבא טובין העומדים בדרישות האסדרה האירופית, בלי להציג הוכחת עמידה בדרישות האירופיות ובלי לבצע בדיקות מעבדה בעת הכניסה לישראל. נתוני היבוא על שימוש בחלופה זו מלמדים כי היקף הייבוא לישראל גדל (גם בהיקף וגם בסוג המוצרים המיובאים). למרות הצלחת הפעולות שנעשו עד כה, נותר עדיין לטפל בסוגיית ייבוא הטובין מארצות הברית. ביום ה-3.10.2025, נקבעה החלטת ממשלה 3386 (יקר/21), במסגרתה הוחלט לקדם הצעת חוק אשר תאפשר ייבואן טובין שחלים עליהם חובות התקינה הרשמית, על סמך עמידת הטובין המיובאים בדרישות האסדרה הפדרלית בארצות הברית. מכיוון שדרישות התקינה בישראל חלות על כלל העוסקים לרבות יצרנים, הרפורמה המוצעת תאפשר גם לייצר לפי האסדרה הפדרלית האמריקאית. מטרת התיקון המוצע היא הוספת חלופת יבוא, ייצור ושיווק טובין שחל עליהם תקן רשמי. החלופה שמוספת היא הסתמכות על האסדרה האמריקאית למוצרים המיוצרים בארצות הברית ובישראל, תוך הפחתת הדרישות הרגולטוריות בשלב היבוא והתמקדות בפיקוח ואכיפה בשווקים ודגימת טובין בנמל במקרה שזו נדרשה בהתאם למערך ניהול סיכונים שיופעל ובהתאמה, בשינויים המחוייבים, לרפורמה שבוצעה לעניין האסדרה האירופית המאומצת.  נודה על קבלת הערותיכם עד ליום י"ב בכסלו, התשפ"ו 2/12/2025 בשעה 23:59.בכבוד רב,גלית יעקובובהיועצת המשפטית, משרד הכלכלה והתעשייהלעיון בפרסום והעברת הערות  לצפיה בקובץ תזכיר חוק לתיקון חוק התקנים (עמידה בדרישות האסדרה הפדרלית האמריקאית)(תיקון מס' 21), התשפ"ו–2025  לצפיה בקובץ ria            לשינויי העדפות הדיוור   להסרה מרשימת הדיוור             