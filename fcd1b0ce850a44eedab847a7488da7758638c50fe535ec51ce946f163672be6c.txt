    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד המשפטים מפרסם את טיוטת צו הגנת הפרטיות (קביעת גופיים ציבוריים) (הוראת שעה -חרבות ברזל)(תיקון מס' 3), התשפ"ה -2025תקציר:מוצע להאריך בשנה, עד ליום  31 בדצמבר 2026, את תוקפה של הוראת השעה בצו הגנת הפרטיות (קביעת גופים ציבוריים) (הוראת שעה – חרבות ברזל), התשפ"ד–2023, הצו מסדיר את הסמכות להעברת פרטי מידע בנוגע לסטודנטים המשרתים בשירות מילואים בצה"ל על רקע מלחמת "חרבות ברזל", למוסדות להשכלה גבוהה בפיקוח המועצה להשכלה גבוהה ולמוסדות להכשרת הנדסאים וטכנאים שבפיקוח משרד העבודה (להלן – "מה"ט"), (להלן: "המוסדות"). זאת, על מנת לצמצם את הפגיעה במשרתי המילואים ובבני זוגם באמצעות מתן הקלות והתאמות, מבלי שיידרשו להגיש מסמכים ואישורים שונים, ותוך הבטחת מיצוי זכויותיהם בזמן הלחימה.כמו כן, הצו מאפשר העברת מידע על אודות משרתי מילואים שהוכרו על ידי צה"ל כפצועים או כמשרתי מילואים הממלאים תפקיד במערך הלוחם, למוסדות שהוכרו כמוסדות להשכלה גבוהה לפי סעיף 9 לחוק המועצה להשכלה גבוהה, התשי"ח–1958, וכן למוסדות מה"ט, הפועלים בהתאם למתווה ההתאמות לסטודנטים במילואים.עקב פקיעת הוראת השעה בסעיף, 9א לחוק זכויות הסטודנט, התשס"ז–2007 מוצע למחוק את פסקה (ד) לצו אשר התירה העברת מידע למילוי הוראות החוק.  נודה על קבלת הערותיכם עד ליום כ"ט בכסלו, התשפ"ו 19/12/2025 בשעה 23:59.לתשומת לב: הזמן לקבלת הערות הציבור קוצר ל-4 ימים ו-6 שעותבכבוד רב,אביטל סומפולינסקיהמשנה ליועצת המשפטית (משפט ציבורי-חוקתי), משרד המשפטיםלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             