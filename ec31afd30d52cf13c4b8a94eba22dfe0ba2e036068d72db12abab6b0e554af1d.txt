    עדכון הפצה – פרסום טיוטת חקיקת משנה להערות הציבור                         עדכון הפצה – פרסום טיוטת חקיקת משנה להערות הציבורשלום רב,משרד התרבות והספורט עדכן את פרטי ההפצה של טיוטת תקנות הספורט (קביעת ענפי ספורט מוסדרים ודרגות של תעודות הסמכה), התשפ"ו-הפרטים שעודכנו:תיקון בדו"ח הRIA שם  בהרשאות המוצעות למדריך בענף טרמפולינה נשמטה המילה 'למעט'- אימון ספורטאים הישגיים שטרם מלאו להם 18 שנים, למעט ספורטאים הישגיים בדרגה הבין-לאומית וכך נוצר הרושם כאילו כן כוללת את הספורטאים ההשגיים בדרגה בינ"ל. משכך תוקן ונוספה המילה "למעט" שהושמטה בטעותתקציר:חוק הספורט, התשמ"ח-1988 הסמיך בשעתו את שר התרבות והספורט לקבוע בתקנות כי בענף ספורט מסוים לא יוכל אדם לעסוק כמאמן או כמדריך ספורט, אלא אם כן יש בידו תעודת הסמכה מאת בית ספר שהוכר כמוסד להכשרת מאמנים או תעודה מאת בית ספר מחוץ לישראל שהוכרה על פי החוק. תקנות הספורט (חיוב בתעודת הסמכה), התשנ"ז-1997, קבעו לראשונה באילו ענפי ספורט נדרשה תעודת הסמכה ולאילו מסגרות. בשנת 2018, לאור שינויים שחלו בעולם הספורט, הוחלפו התקנות האמורות והותקנו תקנות הספורט (חיוב בתעודת הסמכה) התשע"ח-2018. בשנת 2024 תוקן חוק הספורט (תיקון מס' 17), במטרה לטייב ולשכלל את מערך הסדרת העיסוק באימון ספורט, וזאת הן לשם שמירה והגנה על בריאות המתאמנים, ובייחוד אוכלוסיית הילדים ובני הנוער, והן לשם הבטחת הרמה המקצועית הנלמדת. יצוין כי התיקון לחוק צפוי להיכנס לתוקף ב-1 ביולי 2026, אלא אם כן מועד תחילתו יידחה, בצו, לתקופה שלא תעלה על שישה חודשים. לפי התיקון לחוק, לא יעסוק אדם באימון ספורט, בין בתמורה ובין שלא בתמורה, בסוג של פעילות ספורט שלגביו קבע השר בתקנות כי נדרשת תעודת הסמכה, אלא אם כן יש בידו תעודת הסמכה כנדרש לפי אותו סעיף והוא רשום במרשם המאמנים. תיקון החוק הסמיך את השר לקבוע בתקנות עד ארבע דרגות הסמכה, כמפורט להלן: דרגת מדריך (דרגה 1), דרגת מאמן (דרגה 2), דרגת מאמן בכיר (דרגה 3) ודרגת מאמן מומחה (דרגה 4). כמו כן, השר רשאי לקבוע בתקנות כאמור את הרשאות העיסוק בכל דרגה (לפי סוגי ספורטאים, גילם או רמתם), פטור מחובת תעודת הסמכה בדרגת מדריך למורים לחינוך גופני וכן הוראות מעבר שיחולו על בעל תעודת הסמכה או מי שעסק באימון ספורט ערב תחילתן של התקנות.לאור מכלול השינויים שנערכו בתיקון לחוק, ובפרט המדרג החדש של תעודות ההסמכה, מוצע עתה להחליף את תקנות הספורט (חיוב בתעודת הסמכה) התשע"ח-2018, ולהתקין במקומן את תקנות הספורט (קביעת ענפי ספורט מוסדרים ודרגות של תעודות הסמכה), התשפ"ו-2026. יודגש כי התקנות המוצעות גובשו לאחר עבודה ממושכת ויסודית של גורמי המקצוע באגף להכשרת מאמנים במינהל הספורט שבמשרד, בשיתוף עם כלל איגודי הספורט והתאחדויות הספורט הנוגעים לעניין וכן עם גורמים נוספים, דוגמת הוועד האולימפי והתאחדות איל"ת (ההתאחדות הישראלית לספורט תחרותי שאינו אולימפי). להלן כמה נתונים מצרפיים על אודות האסדרה המוצעת בתקנות:סך הכל 74 ענפי ספורט מוסדרים (מתוכם 39 ענפים בדרגת סיכון מוגברת); דרגת הסמכה אחת נקבעה ב-23 ענפים (מדריך בלבד – 16 ענפים, מאמן בלבד – 7 ענפים); שתי דרגות הסמכה נקבעו ב-23 ענפים; שלוש דרגות הסמכה נקבעו ב-26 ענפים; ארבע דרגות הסמכה נקבעו ב-2 ענפים (טניס וכדורעף אולמות); סך הכל, בכ-40% מענפי הספורט מוצע להגדיל את מס' דרגות ההסמכה מ-2 דרגות ל-3 או 4 דרגות.ב-10 ענפי ספורט נותרה האסדרה הקיימת כיום בתקנות (רוגבי; איגרוף; גלישה מצוקים; היאבקות; הוקי קרח; טיפוס צוקים – לימוד ומתקדם; כושר גופני ובריאות במכון כושר; קליעה; שחייה - לימוד).נוספו 14 ענפי ספורט חדשים (MMA; הוקי רולר; החלקה אמנותית על רולר; טמבלינג; כדורעף חופים; לקרוס; מכשולים (נינג'ה); סמבו; סאפ; ריקודים סלוניים; קורקינט; סקייטבורד Surf skate/Longboard; קייטסרפינג – לימוד; רולרבליידס); יוער כי חלק מענפי ספורט אלה הוסדרו קודם לכן תחת ענפי ספורט אחרים (למשל, ענף MMA וענף סמבו הוסדרו תחת ענף אמנויות לחימה בסיס, ענף הקייטסרפינג הוסדר תחת ענף השייט וענף הסקייטבורד פוצל לשני תתי-ענפים).נגרעו מהתקנות 5 ענפי ספורט שלא מתקיימת בהם פעילות (אקווטלון; הוקי שדה; קארלינג; רכיבה על סוסים – וולטינג; סקי שלג, כולל סקי שלג – לימוד).  נודה על קבלת הערותיכם עד ליום ח באדר, התשפ"ו 25/2/2026 בשעה 23:59.בכבוד רב,דני חוריןהיועץ המשפטי, משרד התרבות והספורטלעיון בפרסום והעברת הערות  לצפיה בקובץ אחר  לצפיה בקובץ טיוטת חקיקת משנה  לצפיה בקובץ נוסח משולב  לצפיה בקובץ ria            לשינויי העדפות הדיוור   להסרה מרשימת הדיוור             