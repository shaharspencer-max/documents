    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד הבריאות מפרסם את טיוטת הודעת הגנה על בריאות הציבור (מזון) (החלת שינויים בנספח להוראות האיחוד האירופי) (תקנה 231/2012 - מפרטים של תוספי מזון המפורטים בנספחים II  ו- III לתקנה מס' 1333/2008) (מס' 2) (תיקון), התשפ"ו-2026תקציר:תקנת הנציבות (EU) מס' 231/2012 מיום 9 במרץ 2012 הקובעת מפרטים עבור תוספי מזון המפורטים בנספחים II ו-III לתקנה מס' 1333/2008 של הנציבות האירופית ושל המועצה (להלן - תקנה 231/2012) אומצה בישראל במסגרת תיקון מס' 10 לחוק הגנה על בריאות הציבור (מזון), התשע"ו – 2015 (להלן – החוק/חוק המזון), ומופיעה בפרט 9 לתוספת השנייה א' לחוק.  תקנה 231/2012 הוחלה במלואה עם הרחבה המנויה בטור ג' לפרט 9 בתוספת השנייה א', וזאת בנוסף להחרגות כאמור בסעיף 3א(א1) עד (א5) לחוק.  עד כה פורסמו ברשומות הודעות אשר כללו שינויים שחלו באיחוד האירופאי בתקנה 231/2012, והוחלו בישראל (עדכונים) כאשר האחרונה פורסמה ביום 17 באוגוסט 2025 והינה הודעת הגנה על בריאות הציבור (מזון) (החלת שינויים בנספח להוראות האיחוד האירופי) (תקנה 231/2012 - מפרטים של תוספי מזון המפורטים בנספחים II ו- III לתקנה מס' 1333/2008) (מס' 2), התשפ"ה-2025 בחתימת מנהלת שירות המזון הארצי במשרד הבריאות, כתוארה אז.  הנוסח המשולב המעודכן האחרון אשר אומץ ופורסם באתר האינטרנט של שירות המזון לאחר פרסום ההודעה האמורה הוא הנוסח התקף בחקיקה האירופית כפי שהיה נכון ליום 27 באפריל 2025.  כעת מוצע להחיל בישראל את השינויים בנספח לתקנה 231/2012 שעתידים לחול באיחוד האירופי, וזאת ללא שינויים, תנאים, החרגות או הרחבות, תוך הטמעתם בנוסח תקנה 231/2012 כפי שמאומצת היום. עיקרם של השינויים הוא שינוי במפרט של תוסף מזון. יובהר כי ההרחבה המופיעה בטור ג' לפרט 9 בתוספת השנייה א' תמשיך לחול לעניין השינויים שמוצע להחיל בישראל.  נודה על קבלת הערותיכם עד ליום ב באדר, התשפ"ו 19/2/2026 בשעה 23:59.לתשומת לב: הזמן לקבלת הערות הציבור קוצר ל-14 ימים ו-3 שעותבכבוד רב,טל נשריהיועצת המשפטית (בפועל), משרד הבריאותלעיון בפרסום והעברת הערות  לצפיה בקובץ ria  לצפיה בקובץ טיוטת חקיקת משנה  לצפיה בקובץ אחר            לשינויי העדפות הדיוור   להסרה מרשימת הדיוור             