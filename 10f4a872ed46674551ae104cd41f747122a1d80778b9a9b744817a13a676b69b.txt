    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד הבריאות מפרסם את טיוטת הודעת הגנה על בריאות הציבור (מזון) (החלת שינויים בנספח להוראות האיחוד האירופי) (תקנה 2023/915 – מזהמים מסוימים במזון), התשפ"ו-2025תקציר:תקנת הנציבות (EU) 2023/915 מיום 25 באפריל 2023 לעניין רמות מרביות עבור מזהמים מסוימים במזון המבטלת את תקנה (EC) מס' 1881 (להלן - תקנה 2023/915) אומצה בישראל במסגרת תיקון מס' 10 לחוק הגנה על בריאות הציבור (מזון), התשע"ו – 2015 (להלן – החוק/חוק המזון), ומופיעה בפרט 1 לתוספת השנייה א' לחוק. תקנה זו החליפה את תקנת האיחוד האירופי מס' 1881/2006 בעניין קביעת רמות מרביות של מזהמים מסוימים במוצרי מזון מיום 19 בדצמבר 2006 (להלן – תקנה 1881/2006) אשר אומצה במסגרת חוק התוכנית הכלכלית (תיקוני חקיקה ליישום המדיניות הכלכלית לשנות התקציב 2021 ו–2022), התשפ"ב-2021, באמצעות תיקון עקיף לחוק המזון (תיקון מס' 3), והוחלה בישראל מיום 1 בינואר 2023.  התקנה לא הוחלה במלואה. ההחרגות מאימוץ תקנה 2023/915 מופיעות בטור א' לפרט 1 בתוספת השנייה א', וזאת בנוסף להחרגות כאמור בסעיף 3א(א1) עד (א5) לחוק. ביום 14.05.2025 פורסם ברשומות צו הגנה על בריאות הציבור (מזון) (החלת שינויים בנספח להוראות האיחוד האירופי) (תקנה 2023/915 – מזהמים מסוימים במזון), התשפ"ה – 2025 בחתימת שר הבריאות שהחיל בישראל את 6 השינויים שחלו באיחוד האירופאי בתקנה 2023/915 עד בסמוך למועד פרסום הצו. הנוסח המשולב המעודכן אשר אומץ ופורסם באתר האינטרנט של שירות המזון לאחר פרסום הצו האמור הוא הנוסח התקף בחקיקה האירופית כפי שהיה נכון ליום 25 באפריל 2025.   כעת מוצע להחיל את השינוי שחל באיחוד האירופי בנספח לתקנה 2023/915 כפי שיפורט בהרחבה להלן, וזאת ללא שינויים, תנאים, החרגות או הרחבות, תוך הטמעתם בנוסח תקנה 2023/915 כפי שמאומצת היום. עיקרם של השינויים הוא לעניין הוספת רמות מרביות המותרות של ארסן אנאורגני בדגים ובפירות ים. יובהר כי ההחרגות המופיעות בטור א' לפרט 1 בתוספת השנייה א' ימשיכו לחול לעניין השינויים שמוצע להחיל בישראל. נודה על קבלת הערותיכם עד ליום כ"ה בכסלו, התשפ"ו 15/12/2025 בשעה 23:59.לתשומת לב: הזמן לקבלת הערות הציבור קוצר ל-14 ימים ו-6 שעותבכבוד רב,טליה אגמוןמשנה ליועצת המשפטית, משרד הבריאותלעיון בפרסום והעברת הערות  לצפיה בקובץ טיוטת חקיקת משנה  לצפיה בקובץ אחר  לצפיה בקובץ ria            לשינויי העדפות הדיוור   להסרה מרשימת הדיוור             