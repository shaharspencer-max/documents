    פרסום תזכיר חוק להערות הציבור                         פרסום תזכיר חוק להערות הציבורשלום רב,משרד הבריאות מפרסם את תזכיר חוק רישומי בריאות לאומיים, התשפ"ה-2025תקציר:רישומי בריאות לאומיים דרושים על מנת שקביעת מדיניות הבריאות הלאומית במדינת ישראל תתבצע באופן מושכל על בסיס נתונים מקיפים, עדכניים ואמינים ביחס למצב הבריאותי של האוכלוסייה. רישומים כאמור מסייעים בקבלת החלטות מדיניות בתחום הבריאות, זיהוי מוקדם של מגפות או תחלואות, והכוונת פעולות מונעות וטיפולים ייעודיים. בכך מתאפשרת גם היכולת להקצות משאבי ציבור בתחום הבריאות בצורה מדויקת ואפקטיבית, להעריך את יעילותם של צעדי מדיניות בתחום הבריאות, ולמנוע הקצאה לא יעילה של משאבים יקרים. הצורך ברישומי בריאות לאומיים אף גדל בשנים האחרונות עם העלייה בשיעור התחלואה הכרונית בישראל, לצד מחסור במשאבים כלכליים ואנושיים במערכת הבריאות. במשרד הבריאות מנוהלים רישומים לאומיים אשר חלקם נוסדו על בסיס סמכויות כלליות של משרד הבריאות המצויות בדברי חקיקה שונים, בפרט פקודת בריאות העם, 1940, וחוק ביטוח בריאות ממלכתי, התשנ"ד-1994, אולם בחלוף השנים, ועם התפתחות הזכות לפרטיות בדין הישראלי ושינויים מהותיים שנעשו בדין הקיים, מוצע לקבוע בחקיקה ראשית הסדר מודרני ומקיף להסדרת רישומי הבריאות הקיימים במשרד, וכן מסגרת להקמת רישומים לאומיים עתידיים, בהתאם לצורכי מערכת הבריאות.  נודה על קבלת הערותיכם עד ליום כ"ג בטבת, התשפ"ו 12/1/2026 בשעה 23:59.בכבוד רב,טל נשריהיועצת המשפטית (בפועל), משרד הבריאותלעיון בפרסום והעברת הערות  לצפיה בקובץ תזכיר חוק רישומי בריאות לאומיים, התשפ"ה-2025            לשינויי העדפות הדיוור   להסרה מרשימת הדיוור             