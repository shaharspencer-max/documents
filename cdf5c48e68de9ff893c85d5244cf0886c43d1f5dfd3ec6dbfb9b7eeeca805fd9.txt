    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,שירות הביטחון הכללי מפרסם את טיוטת תקנות שירות הביטחון הכללי (העסקה לפי חוזה מיוחד) (תיקון מס'__), תשפ"ו-2026תקציר:כחלק מהסדרת הזכאות לפנסיית גישור לעובדים בשירותי הביטחון, ובהתאם להחלטת ממשלה מספר 216, מיום 24.2.2023, תנאי לכניסתו לתוקף של התיקון לחוק שירות המדינה (גמלאות)(מס' 65) - הכולל את הוספת סעיף 108ז(ב) לחוק שירות המדינה (גמלאות), המסדיר העסקתו של עובד בשירות הביטחון הכללי, במקצוע מסוים מבין רשימת מקצועות מוגדרים (בהתאם ל"צו מקצועות" שהתקין שר האוצר), במסלול שאינו מזכה בתשלום קצבת גישור – הוא כניסתן לתוקף של תקנות בעניין תשלום גמלאות לעובד חדש בשירותי הביטחון (להלן: "תקנות הגישור").   עוד במסגרת החלטת הממשלה לעיל נקבע, כי תקנות הגישור ייכנסו לתוקף, בין היתר, רק לאחר תיקון תקנות שירות הביטחון הכללי (העסקה לפי חוזה מיוחד), תשע"ח-2018, כך שייקבע כי ניתן יהיה להעסיק עובדים שייקלטו בשירות הביטחון הכללי במקצועות המפורטים במסלול שאינו מוביל לכתב מינוי ולפרישה מוקדמת בהסדר של פנסיית גישור (להלן: "תקנות חוזה מיוחד").  כידוע, בהתאם לסעיף 2(ג) ו-21(א) לחוק שירות הביטחון הכללי, התשס"ב-2022, ראש הממשלה הוא הממונה על ביצוע חוק שב"כ, והוא רשאי, בכפוף להוראות חוק שב"כ, על התקנת תקנות, לפי העניין.  משכך, וכחלק מקידום השלמת החקיקה להסדרת הזכאות לקצבת גישור לעובדי שירות הביטחון הכללי, מצורפים בזאת נוסח התקנות ודברי ההסבר הנלווים לתקנות חוזה מיוחד.  נודה על קבלת הערותיכם עד ליום ט"ז באדר, התשפ"ו 5/3/2026 בשעה 23:59.לתשומת לב: הזמן לקבלת הערות הציבור קוצר ל-4 ימים ו-7 שעותבכבוד רב,יועמש חקיקההיועץ המשפטי, שירות הביטחון הכללילעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             