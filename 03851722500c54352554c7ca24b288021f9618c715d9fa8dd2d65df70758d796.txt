    פרסום תזכיר חוק להערות הציבור                         פרסום תזכיר חוק להערות הציבורשלום רב,המשרד לביטחון לאומי מפרסם את תזכיר חוק לתיקון פקודת בתי הסוהר (תיקון מס' 66 – הוראת שעה – חרבות ברזל) (חופשה מיוחדת לאסיר) (תיקון מס' 4), התשפ"ו-2025תקציר:מתחילת מלחמת חרבות ברזל פועלים כוחות הביטחון בעצימות גבוהה מאוד לשמירה על שלום הציבור וביטחונו. במסגרת זו, בוצעו מעצרים רבים ומצבת הכלואים במתקני הכליאה של שירות בתי הסוהר עלתה משמעותית מתחילת המלחמה. לאור היקפי הכלואים המוחזקים במתקני הכליאה של שירות בתי הסוהר ועל מנת לאפשר המשך קליטת עצורים נוספים מגורמי הביטחון, המשרד לביטחון לאומי ושירות בתי הסוהר פעלו ופועלים כל העת לקידום צעדים ופעולות שיאפשרו המשך קליטת עצורים נוספים ויסייעו בהקלת הצפיפות. במסגרת זו, כחלק מהצעדים שקודמו להתמודדות עם היקפי הכלואים המוחזקים במתקני הכליאה של שירות בתי הסוהר, ביום 12.3.2024 פורסם ברשומות החוק לתיקון פקודת בתי הסוהר (תיקון מס' 66 – הוראת שעה – חרבות ברזל) (חופשה מיוחדת לאסיר), התשפ"ד-2024. הוראת השעה נקבעה תחילה לתקופה של שלושה חודשים ותוקפה הוארך מעת לעת, עד יום י"א בטבת התשפ"ו (31 בדצמבר 2025). במסגרת התיקון האמור התווסף לפקודת בתי הסוהר סעיף המקנה סמכות לנציב בתי הסוהר, או לסוהר בכיר בדרגת גונדר שהוא הסמיך לעניין זה, בתנאים שיראו לשר בהתאם לסמכותו לפי סעיף 36(א) לפקודה, לתת לאסיר בשל מצב החירום השורר במדינה, חופשה מיוחדת שלא תעלה על ארבעים וחמישה ימים. בהתאם לתיקון, הסדר זה חל על אסיר שהוא אזרח או תושב ישראל, שיתרת מאסרו אינה עולה על ארבעים וחמישה יום. הסדר זה לא חל על אסירים שהוחרגו ממנגנון השחרור המינהלי, כמפורט בסעיפים 68ג(ג) (1) עד (3) ו- 68ג2(א)(1) עד (4) לפקודת בתי הסוהר וכן אסירים שהורשעו בעבירות לפי סעיפים 300, 301א, 301ב, 302 או 305 לחוק העונשין וכן אסירים שהורשעו בעבירות לפי סעיפים 406, 407, 413ב או 413ו לחוק העונשין, תשל"ז-1977. כעת, במסגרת התיקון מוצע להאריך את תוקפה של הוראת השעה עד ליום י"ז באב התשפ"ו (31 ביולי 2026). זאת, על מנת לסייע, במידה מסוימת, בהתמודדות עם היקפי הכלואים המוחזקים במתקני הכליאה של שירות בתי הסוהר.  נודה על קבלת הערותיכם עד ליום ו בכסלו, התשפ"ו 26/11/2025 בשעה 23:59.בכבוד רב,אריאל סיזלהיועץ המשפטי, המשרד לביטחון לאומילעיון בפרסום והעברת הערות  לצפיה בקובץ תזכיר חוק לתיקון פקודת בתי הסוהר (תיקון מס' 66 – הוראת שעה – חרבות ברזל) (חופשה מיוחדת לאסיר) (תיקון מס' 4), התשפ"ו-2025            לשינויי העדפות הדיוור   להסרה מרשימת הדיוור             