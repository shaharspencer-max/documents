    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד החינוך מפרסם את טיוטת תקנות לימוד חובה (אי נשיאה בשכר לימוד או שלילת השתתפות המדינה בתקציב מוסד חינוך בשל הזדהות עם טרור), התשפ"ו – 2025תקציר:במסגרת חוק איסור העסקת עובדי הוראה ושלילת תקציב ממוסדות חינוך עקב הזדהות עם מעשה טרור, התשפ''ה- 2024, נקבע סעיף 12ה לחוק לימוד חובה, התש"ט - 1949 (להלן –החוק), המסמיך את שר החינוך להורות כי אוצר המדינה לא יישא, זמנית או דרך קבע, בשכר הלימוד של תלמיד הלומד במוסד חינוך אחר (שאינו מוסד חינוך רשמי), כולו או חלקו, אם הוכח להנחת דעתו כי באותו מוסד מתקיימים גילויי הזדהות עם מעשה טרור או עם ארגון טרור או תמיכה בהם שהנהלת מוסד החינוך ידעה או הייתה צריכה לדעת על קיומם. עוד מסמיך הסעיף את השר להורות על שלילה זמנית או קבועה של השתתפות המדינה, באופן מלא או חלקי, בתקציב מוסד חינוך שניתנו לגביו הוראות פטור לפי סעיף 5(א) לחוק, במקרה שבו הוכח להנחת דעתו כי מתקיימים במוסד גילויי הזדהות עם מעשה טרור כאמור לעיל. סעיף 12ה(ג) לחוק קובע: "החלטה כאמור בסעיף קטן (א) או (ב) תתקבל לאחר התייעצות עם מנהל המחוז המפקח על מוסד החינוך, והכול כפי שיקבע השר". בהתאם לאמור, מבוקש להתקין תקנות אלה שיסדירו היבטים באופן מתן החלטה על אי נשיאה בשכר לימוד או שלילת השתתפות המדינה בתקציב מוסד חינוך בשל הזדהות עם טרור כאמור.  נודה על קבלת הערותיכם עד ליום כ"ז בחשוון, התשפ"ו 18/11/2025 בשעה 23:59.בכבוד רב,שרית שפיגלשטייןהיועצת המשפטית, משרד החינוךלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             