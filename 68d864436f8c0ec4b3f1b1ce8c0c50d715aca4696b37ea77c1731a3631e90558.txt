    פרסום תזכיר חוק להערות הציבור                         פרסום תזכיר חוק להערות הציבורשלום רב,משרד האוצר מפרסם את תזכיר חוק לתיקון פקודת מס הכנסה (תיקון מס'...), התשפ"ו-2026תקציר:פרק שני 1 לפקודת מס הכנסה קובע את ההסדר החל על קרנות להשקעה במקרקעין (להלן - הקרן או הקרנות), במטרה לאפשר השקעה ציבורית בנדל"ן מניב באמצעות קרן סחירה ושקופה. מניתוח שנערך ביחס למצב בשוק עולה כי קיימים חסמים מבניים בדין הקיים הפוגעים בהתפתחות הקרנות, ובכלל זה שתי בעיות מרכזיות:
האחת, מגבלת הייזום הקבועה כיום, שלפיה ניתן להחזיק שיעור מצומצם מאוד של נכסים שאינם מניבים, מקשה על הקרנות להקים נכסים חדשים בעצמן ומגבילה את אפשרות הצמיחה האורגנית שלהן. בפועל, הדבר מוביל לכך שהקרנות נדרשות לרכוש בעיקר נכסים מוכנים, במקום ליזום ולהקים נכסים מניבים כחלק מפעילותן השוטפת.
השנייה, בתחום הדיור להשכרה לטווח ארוך, התקופות הקבועות כיום להשלמת הבנייה אינן תואמות תמיד את המציאות התכנונית והביצועית. עיכובים שאינם בשליטת הרוכש עלולים להביא לכך שמקרקעין יאבדו את מעמדם כ"מקרקעין לצורכי דיור להשכרה", ולגרור תוצאות מס משמעותיות.
משכך, מוצע לעדכן את ההסדר הקבוע בפרק כך שתיווסף קטגוריה חדשה של "מקרקעין לצורך בניית מקרקעין מניבים", שתאפשר לקרנות החזקה בשיעור רחב יותר של מקרקעין המצויים בשלבי הקמה, ויקבע מנגנוני איזון שיבטיחו כי פעילות הקרנות תישאר פעילות של החזקה והשכרה לטווח ארוך. 
במקביל מוצע להסמיך את המנהל להאריך, מטעמים מיוחדים שיירשמו, את התקופות להשלמת הבנייה שבהגדרה "מקרקעין לצורכי דיור להשכרה" לתקופה נוספת שלא תעלה על שלוש שנים ובפרויקטים רחבי היקף הכוללים למעלה מ-250 יחידות דיור למגורים - לתקופה נוספת שלא תעלה על שבע שנים. נודה על קבלת הערותיכם עד ליום י"ט באדר, התשפ"ו 8/3/2026 בשעה 09:00.לתשומת לב: הזמן לקבלת הערות הציבור קוצר ל-9 ימים ו-7 שעותבכבוד רב,דודי קופלהיועץ המשפטי, משרד האוצרלעיון בפרסום והעברת הערות  לצפיה בקובץ תזכיר חוק לתיקון פקודת מס הכנסה (תיקון מס'...), התשפ"ו-2026            לשינויי העדפות הדיוור   להסרה מרשימת הדיוור             