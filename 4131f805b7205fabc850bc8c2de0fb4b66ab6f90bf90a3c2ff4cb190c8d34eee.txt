    עדכון הפצה – פרסום טיוטת חקיקת משנה להערות הציבור                         עדכון הפצה – פרסום טיוטת חקיקת משנה להערות הציבורשלום רב,משרד הביטחון עדכן את פרטי ההפצה של טיוטת תקנות בתי קברות צבאיים (כללים לכיתוב על מצבות), התשפ"ו-2026הפרטים שעודכנו:תיקון טעות במספר הימים להערות הציבורתקציר:בסעיף 5 לחוק בתי קברות צבאיים, התש"י-1950 (להלן: החוק), נקבע כי תישמר מתכונת של אחידות ושוויון, בתצורת המצבה ובכיתוב על גביה באמצעות הגדרת "כיתוב אחיד". לצד זאת, ובמטרה לאזן בין עקרונות האחידות והשוויון בין המצבות בבית קברות הצבאי, ובין הצורך לאפשר ביטוי לכאב האישי ולהנצחת הפרט כפי שמבקשים קרוביו ואוהביו של החלל, ניתנה אפשרות לכלול "תוספת כיתוב לביטוי אישי", בנפרד מהכיתוב האחיד.בהתאם לכך, הותקנו תקנות בתי קברות צבאיים (כללים לכיתוב על מצבות), התשנ"ז-1997 (להלן: התקנות).תקנה 3 לתקנות, קובעת כי לבקשת קרוב, ניתן יהיה להוסיף כיתוב לביטוי אישי של שתי שורות, באותיות שצורתן כצורת האותיות המופיעות על כרית המצבה ובגודל מוגדר ואחיד.לאחרונה, עלו בקשות מצד מספר משפחות שכולות להוסיף שורה נוספת, שלישית, לכיתוב האישי וזאת בכדי להעניק לקרובים לחלל מרחב גדול יותר להביע את כאבם האישי והפרטי.  ביום 17 ביולי 2025 התכנסה המועצה לדון בנושא. המועצה המליצה כי תתאפשר הוספת השורה השלישית לכיתוב אישי על גבי קברם של כלל החללים.לפיכך, מוצע לתקן את התקנות, ולקבוע כי לפי בקשת קרוב ניתן יהיה להוסיף תוספת לכיתוב אישי באורך של שלוש שורות ובהתאם לכללי הכיתוב הקיימים בתקנות. נודה על קבלת הערותיכם עד ליום ד בחשוון, התשפ"ו 26/10/2025 בשעה 09:00.לתשומת לב: הזמן לקבלת הערות הציבור קוצר ל-9 ימים ו-17 שעותבכבוד רב,הילה ארליך-עמריועצת משפטית, משרד הביטחוןלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             