    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד הביטחון מפרסם את טיוטת תקנות שירות הקבע בצבא-הגנה לישראל (גימלאות) (תנאים לפיטורים משירות קבע של נגדים שהגיעו לגיל 42 לפחות) (הוראת שעה) (תיקון מס' 2), התשפ"ה-2025תקציר:תקנות שירות הקבע בצבא-הגנה לישראל (גימלאות) (תנאים לפיטורים משירות קבע של נגדים שהגיעו לגיל 42 לפחות) (הוראת שעה), התשע"ח-2018, מסדירות את דרכי הפרישה לאוכלוסיות נגדים מסוימות, בהתאם להוראות חוק שירות הקבע הצבא ההגנה לישראל (גמלאות)[נוסח משולב], התשמ"ה-1985.תוקף התקנות נקבע עד ליום 31 בדצמבר 2025, זאת למעט תקנה 2(2)(ד), אשר תוקפה נקבע עד ליום 31 בדצמבר 2019. תקנה 2(2)(ד) הנ"ל, שפקעה זה מכבר, עסקה באפשרות חלופית נוספת לפרישת נגדים, לפיה ראש אכ"א יקבע, בכתב, כי בשל נסיבות שאינן תלויות בנגד, הוא לא יכול להמשיך לעסוק במקצועו הצבאי ולא ניתן להסב את מקצועו למקצוע אחר, ועל כן ניתן יהיה לפטרו והוא יהיה זכאי לקצבת פרישה בגיל נמוך מ-47. לאחר פקיעתה, תוקנה תקנה 2(2)(ה) במקומה, בנוסח זהה, תוך הגדלה יחסית של מספר הנגדים שניתן יהיה להורות על פרישתם בהתאם לתקנה - ללא יותר מ-100 נגדים, ובכלל זאת הנגדים שפרשו בעבר בהתאם לתקנה 2(2)(ד). כעת, מוצע להאריך עד ליום 31.12.2033 את תוקפה של תקנה 2(2)(א) העוסקת בנגדים לוחמים שעברו את גיל 42, ואת תוקפה של תקנה 2(2)(ג) העוסקת בפרישת נגדים בעקבות הליכי צמצום כוחות סדירים לאחר שהללו הגיעו לגיל 42. זאת, לאור החשיבות במענה לאוכלוסיות אלו, וכך שבסמוך לאותו מועד יוכלו הגורמים הרלוונטיים לקיים בחינה מחודשת בעניין.בנוסף, מוצע להאריך את תוקפה של תקנה 2(2)(ה) המתוארת לעיל, עד ליום 31.12.2028, ולקיים בחינה מחודשת לקראת המועד האמור. יחד עם הארכה זו, מוצע להשאיר כפי שהוא את מספר הנגדים שניתן יהיה לעשות שימוש בתקנה בעניינם – כלומר, לא יותר מ-100 נגדים בסך הכל. לאור חוסר הרלוונטיות הנוכחית של תקנה 2(2)(ב) מוצע שלא להאריך את תוקפה. עוד מוצע לתקן את התוספת הראשונה לתקנות העוסקת בנגדים הלוחמים, כך שיתווספו מקצועות צבאיים נוספים להגדרת מקצוע הלחימה. זאת, בהתאם לשינויים שאירעו בעניין מאז שנת 2018 עת הותקנו התקנות, ולאחר בחינה שנערכה על ידי הגורמים המקצועיים בצה"ל.  נודה על קבלת הערותיכם עד ליום י"ז בכסלו, התשפ"ו 7/12/2025 בשעה 09:00.לתשומת לב: הזמן לקבלת הערות הציבור קוצר ל-9 ימים ו-14 שעותבכבוד רב,הילה ארליך-עמריועצת משפטית, משרד הביטחוןלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             