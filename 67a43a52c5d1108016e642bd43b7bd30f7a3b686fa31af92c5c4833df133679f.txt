    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד הכלכלה והתעשייה מפרסם את טיוטת צו התקנים (פטור ממילוי אחר דרישות תקן רשמי)(הוראת שעה) התשפ"ו–2026תקציר:מטרת הצו המוצע היא לפטור יבואנים ויצרנים מסוימים מהחובה לעמוד בדרישות סעיף 209 – דרישות ושיטות בדיקה מיקרוביולוגיות, לת"י 877- פירות וירקות מוקפאים: כללי, מיולי 1995, לרבות ג"ת מס' 1 מנובמבר 2015, וזאת בכפוף לעמידה בתנאים שונים. רשמיות סעיף 209 לת"י 877 מתבטלת ביום 1.08.2026, מכוח אכרזת הגנה על בריאות הציבור (מזון)(ביטול רשמיות), התשפ"ג-2022, מיום 14.11.2022. הסרת הרשמיות נדחתה עד לאוגוסט 2026 על מנת לאפשר הסדרה של הנושא בידי משרד הבריאות בתקופה זו, במסגרת חקיקת המזון. בהתייעצות עם משרד הבריאות מוצע, כבר בשלב זה, לפטור מדרישות סעיף זה חלק מהיבואנים והיצרנים, כמפורט בצו, וזאת רק לעניין המזון שהוגדר כ"לא מוכן לאכילה". הפטור נועד לסייע לפתיחת השוק לתחרות, לצד שמירה על בריאות הציבור ואימוץ סטנדרטים בינלאומיים בתחום.תחולתו של הפטור מותנית במספר תנאים: רק אם היבואן או היצרן מפעילים מערכת בקרה כאמור בחוק הגנה על בריאות הציבור (מזון), התשע"ו-2015, הגדרת המזון ככזה "שאינו מוכן לאכילה" במסגרת ניהול הסיכונים של היצרן, אריזת המזון כוללת הוראות בישול מפורטות ומתוקפות שמטרתן להפחית את רמת החיידקים לרמה בטוחה, והמזון נצרך באופן רגיל רק לאחר בישול יסודי.הפרסום להערות הציבור קוצר על מנת לקדם את מדיניות הממשלה להקל על תהליכי יבוא וייצור מוצרי צריכה, לרבות מוצרי מזון, ולסייע להשלמת הרפורמה בייבוא המזון, תוך פתיחת השוק לתחרות, לצד שמירה על בריאות הציבור ואימוץ סטנדרטים בינלאומיים. נודה על קבלת הערותיכם עד ליום ט בשבט, התשפ"ו 27/1/2026 בשעה 23:59.לתשומת לב: הזמן לקבלת הערות הציבור קוצר ל-7 ימים ו-7 שעותבכבוד רב,גלית יעקובובהיועצת המשפטית, משרד הכלכלה והתעשייהלעיון בפרסום והעברת הערות  לצפיה בקובץ טיוטת חקיקת משנה  לצפיה בקובץ ria            לשינויי העדפות הדיוור   להסרה מרשימת הדיוור             