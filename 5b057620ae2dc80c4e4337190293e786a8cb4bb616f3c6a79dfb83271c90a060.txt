    פרסום תזכיר חוק להערות הציבור                         פרסום תזכיר חוק להערות הציבורשלום רב,משרד האוצר מפרסם את תזכיר חוק התכנית הכלכלית (תיקוני חקיקה ליישום המדיניות הכלכלית לשנת התקציב 2026), התשפ"ו-2025, פרק __': מיסוי ואסדרת שוק הסיגריות האלקטרוניות ותחליפי מוצרי עישוןתקציר:מגפת העישון הינה אחת המגפות הקטלניות ביותר והיא גורמת למחצית ממקרי המוות המוקדמים בעולם. על פי הערכות ארגון הבריאות העולמי ואחרים, בכל שנה מתים בעולם כ-8 מיליון איש כתוצאה ישירה מנזקי העישון. במהלך העשור האחרון, מגוון מוצרי העישון בארץ ובעולם התפתח והתווספו לשוק מוצרי עישון רבים חדשים, שלא היו מוכרים לציבור עד כה, המכניסים למעגל העישון עוד ועוד מכורים לעישון. כאמור, לעישון של מוצרי עישון מיוחסות השפעות שליליות קשות על בריאות המעשן וכן השפעות שליליות חיצוניות. בהתאם, מס הקניה החל על מוצרים אלה נועד לתמרץ כלכלית את המעשן לצמצם או להפסיק צריכה באמצעות העלאת המחיר וכן להביא את המעשן להפנמת הנזק הכלכלי אשר הוא מסב לסביבתו ולתיקון את הנזק באמצעות הכנסות המס.בשנים האחרונות ניכרת מגמה של "התחדשות" בשוק העישון המאופיינת בהופעתם של אמצעי עישון, ובראשם סיגריות אלקטרוניות רב פעמיות וחד פעמיות. בעקבות השינוי בשוק, החליטה הממשלה בשנת 2021 למסות את הסיגריות האלקטרוניות באופן דומה לאופן בו היא ממסה טבק, על מנת שגם מעשני הסיגריות האלקטרוניות יפנימו את הנזק החיצוני השלילי שהם גורמים בעת העישון, על מנת לעודד מעשנים, באמצעות מחיר, להפחית צריכה וכן על מנת להפחית כניסת לא מעשנים (ובעיקר נוער) לעולם העישון באמצעות הסיגריות האלקטרוניות. כיום, על אף מס הקנייה החל, בפועל אין כמעט גבייה של מס קנייה על סיגריות אלקטרוניות, אין שינוי בהיקף הצריכה, וקיום שוק הסיגריות האלקטרוניות בתחום השחור מונע החלת רגולציה אפקטיבית בתחום הבריאות על הצריכה ומתגמל פעילות עבריינית, כאשר מאידך עוסקים שומרי חוק אינם יכולים יותר לפעול בשוק זה ולהתחרות בו. גם לגבי מוצרי עישון אחרים יש צורך בשיפור מנגנוני הביקורת והאכיפה, על מנת לצמצם את תופעת המסחר במוצרי עישון שלא שולם בגינם מס קנייה. הצעת חוק זו נועדה, בין היתר, לתת מענה לצרכים אלה. נודה על קבלת הערותיכם עד ליום ג בטבת, התשפ"ו 23/12/2025 בשעה 10:00.לתשומת לב: הזמן לקבלת הערות הציבור קוצר ל-12 ימים ו-12 שעותבכבוד רב,דודי קופליועץ משפטי, משרד האוצרלעיון בפרסום והעברת הערות  לצפיה בקובץ תזכיר חוק התכנית הכלכלית (תיקוני חקיקה ליישום המדיניות הכלכלית לשנת התקציב 2026), התשפ"ו-2025, פרק __': מיסוי ואסדרת שוק הסיגריות האלקטרוניות ותחליפי מוצרי עישון            לשינויי העדפות הדיוור   להסרה מרשימת הדיוור             