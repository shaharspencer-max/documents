    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד האוצר מפרסם את טיוטת צו שירות מידע פיננסי (דחיית יום התחילה של החוק לגבי סל המידע על אודות סליקה של עסקאות בכרטיס חיוב), התשפ"ו-2025תקציר:חוק שירות מידע פיננסי, התשפ"ב–2021 (להלן - החוק), מטיל על מקור מידע, כהגדרתו בחוק, המחזיקים במידע פיננסי על אודות לקוח (להלן – מקור מידע), לתת גישה למידע זה לנותני שירות מידע פיננסי (להלן – נותן שירות) לצורך מתן שירות מידע פיננסי ללקוח, בהתאם לסלי המידע המפורטים בתוספת השלישית לחוק ולחובה המוטלת על כל מקור מידע לאפשר גישה לפרטי מידע שונים, בהתאם לזהותו. במסגרת תיקון שנעשה בחוק הסדרת העיסוק בשירותי תשלום וייזום תשלום, התשפ"ג–2023, נוסף לחוק סל מידע חדש – "סליקה של עסקאות בכרטיס חיוב" (להלן - חשבון סליקה), אשר מועד תחילתו נקבע ליום 14 בדצמבר 2025.הפיקוח על הבנקים בבנק ישראל אימץ את הסטנדרט הבינלאומי NextGenPSD2 לצורך מתן שירותי גישה בישראל. לאחרונה שונתה מתודולוגיית הסטנדרט על ידי הגורם הבינלאומי המפתח אותו (קבוצת ברלין), באופן המחייב פיתוח ופרסום מחודש של התקן, התאמתו לשוק הישראלי, וקביעת הוראות רגולטוריות מתאימות, לרבות קיום הליך היוועצות בהתאם להוראות סעיף 82(ב) לחוק.לאור האמור, על מנת להשלים את קביעת הוראות הרגולציה הנדרשות לשם יישום החובה על ידי מקורות המידע ובהתאם לסמכות שר האוצר לפי סעיף 79(ג) לחוק, מוצע לדחות את מועד התחילה של החובה להנגיש את סל חשבון סליקה בשתי תקופות של שישה חודשים כל אחת כך שלגבי תאגידים בנקאיים, תאגידי עזר ובעלי רישיון נותן שירותי תשלום יציבותי החובה תחול ביום 14 בדצמבר 2026, לגבי בעל רישיון למתן שירותי פיקדון ואשראי היא תחול ביום 15 במרץ 2027 ולגבי חברות תשלומים היא תחול ביום 1 ביוני 2027. נודה על קבלת הערותיכם עד ליום י בכסלו, התשפ"ו 30/11/2025 בשעה 23:59.לתשומת לב: הזמן לקבלת הערות הציבור קוצר ל-4 ימים ו-4 שעותבכבוד רב,דודי קופליועץ משפטי, משרד האוצרלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             