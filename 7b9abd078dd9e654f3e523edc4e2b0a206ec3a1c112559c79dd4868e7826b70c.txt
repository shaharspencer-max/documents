    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד החקלאות ופיתוח הכפר מפרסם את טיוטת צו מחלות בעלי חיים (תיקון התוספת השנייה לפקודה), התשפ"ו–2025תקציר:השירותים הווטרינריים ובריאות המקנה במשרד החקלאות וביטחון המזון פועלים מכוח מספר חוקים, ובהם מכוח פקודת מחלות בעלי חיים [נוסח חדש], התשמ"ה–1985 (להלן – הפקודה). מטרת הפקודה היא מניעת התפשטות מחלות בעלי חיים, לרבות מחלות זואונוטיות (המועברות מבעלי חיים לבני אדם), לשם הגנה על בריאות הציבור ובריאות בעלי החיים ורווחתם. 
"מחלה" מוגדרת בפקודה "מחלה מן המחלות המפורטות בתוספת השנייה וכל מחלה מידבקת או תורשתית של בעלי חיים העלולה לפגוע בבעלי חיים בישראל". סעיף 2 לפקודה קובע כי השר רשאי לשנות את התוספת השנייה בצו.
בהתאם להמלצת מנהל השירותים הווטרינריים, מהטעמים שיפורטו להלן, מוצע לתקן את התוספת השנייה לפקודה ולהוסיף לרשימת מחלות קלוטי פרסה המפורטות בה את המחלה סינדרום נשימתי בגמלים במזרח התיכון מנגיף קורונה (MIDDLE EAST RESPIRATORY SYNDROME CORONAVIRUS), מחלה זואונוטית העלולה לפגוע גם בבני אדם ואף בעלת יכולת לעבור בין בני אדם.
הנגיף מחולל המחלה גורם בדרך כלל למחלת נשימה קלה בגמלים, אך בבני אדם עלול לגרום למחלה קשה ואף למוות. הסינדרום זוהה לראשונה בערב הסעודית בשנת 2012, וכ-35% מכלל מקרי התחלואה שדווחו בבני אדם הסתיימו במוות. מאז, הנגיף זוהה בגמלים במספר מדינות במזרח התיכון, באפריקה ובדרום אסיה, גם במקרים הקשורים להדבקת אדם. 
לאחרונה הוספה מחלה זו לרשימת המחלות החייבות בדיווח בארגון בריאות בעלי החיים העולמי (WOAH), עקב החשש מהתפשטות הנגיף ויצירת מגיפה חדשה ולכן מוצע לתקן את התוספת השנייה לפקודה ולהוסיף את המחלה לרשימת המחלות.  נודה על קבלת הערותיכם עד ליום ד בטבת, התשפ"ו 24/12/2025 בשעה 11:24.לתשומת לב: הזמן לקבלת הערות הציבור קוצר ל-6 ימים ו-23 שעותבכבוד רב,אפרת ורדסגנית בכירה ליועץ המשפטי, משרד החקלאות ופיתוח הכפרלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             