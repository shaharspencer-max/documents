    פרסום תזכיר חוק להערות הציבור                         פרסום תזכיר חוק להערות הציבורשלום רב,משרד האוצר מפרסם את תזכיר חוק ההתייעלות הכלכלית (תיקוני חקיקה להשגת יעדי התקציב לשנת התקציב 2026), התשפ"ו-2025, _: ריווח מדרגות מס הכנסהתקציר:החוק המוצע מבקש לרווח את טווחי ההכנסה החלים על הכנסה מיגיעה אישית לפי סעיף 121(ב) לפקודה, כך שטווח ההכנסה החייב במס בשיעור של 20 אחוז יורחב עד 228,000 שקלים חדשים במקום 193,800 שקלים חדשים, וטווח ההכנסה החייב במס בשיעור של 31 אחוז יורחב כך שיחל ב-228,001 שקלים חדשים ויסתיים ב-301,200 שקלים חדשים במקום 269,280 שקלים חדשים.בהתאם לכך מוצע לבצע התאמות מקבילות בסעיף 121(א), המהווה את מסגרת המדרגות הכלליות, ולתקן את גבולות המדרגה בשיעור של 31 אחוז ואת תחילת המדרגה בשיעור של 35 אחוז כך שישקפו את הטווחים החדשים. התאמות אלו נדרשות כדי לשמור על מבנה מדרגות עקבי בין סעיפי המשנה.תחילתו של החוק המוצע הוא ביום 1 בינואר 2026, והוא יחול על הכנסה שתופק או תיצמח משנת המס 2026 ואילך. נודה על קבלת הערותיכם עד ליום כ"ז בכסלו, התשפ"ו 17/12/2025 בשעה 10:00.לתשומת לב: הזמן לקבלת הערות הציבור קוצר ל-9 ימים ו-11 שעותבכבוד רב,דודי קופליועץ משפטי, משרד האוצרלעיון בפרסום והעברת הערות  לצפיה בקובץ תזכיר חוק ההתייעלות הכלכלית (תיקוני חקיקה להשגת יעדי התקציב לשנת התקציב 2026), התשפ"ו-2025, _: ריווח מדרגות מס הכנסה            לשינויי העדפות הדיוור   להסרה מרשימת הדיוור             