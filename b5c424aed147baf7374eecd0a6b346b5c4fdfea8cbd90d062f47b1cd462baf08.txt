    פרסום תזכיר חוק להערות הציבור                         פרסום תזכיר חוק להערות הציבורשלום רב,משרד האוצר מפרסם את תזכיר חוק זיכיון ים המלח, התשפ"ו-2025תקציר:ים המלח הוא הנקודה הגלויה הנמוכה ביותר על פני כדור הארץ, המנקזת לתוכה מקורות מים שונים לאגם ניקוז סופי של מים מלוחים. לים המלח מאפיינים ייחודיים בהיבטים סביבתיים, תרבותיים וגיאופוליטיים. בנוסף לים המלח יש חשיבות מסחרית-תעשייתית, כאשר ממימי ים המלח ניתן להפיק מינרלים ומחצבים ייחודיים (להלן – משאבי הטבע) בעלי ערך כלכלי גבוה, בהליך ייצור ייחודי וסינרגטי. בהתאם בעשרות השנים האחרונות מתקיים תהליך תעשייתי של הפקת משאבי טבע ממימי ים המלח לייצור חומרי גלם ומוצרים שונים, כאשר החשוב ביניהם הוא אשלג. הליך הפקת משאבי טבע מים המלח נעשה בהתאם להוראות חוק זיכיון ים המלח, התשכ"א-1961 (להלן – חוק הזיכיון הישן).חוק זה מחליף את חוק הזיכיון הישן, והוא מסדיר את הפעילות המסחרית של הפקת משאבי הטבע ממימי ים המלח החל ממועד תום הזיכיון הישן. החוק קובע הסדרים שונים הנוגעים לתנאי הזיכיון העתידי, לאופן הקצאתו של הזיכיון העתידי, לתשלומים שיושתו על בעל הזיכיון והסדרים רלוונטיים נוספים, כמפורט להלן בהרחבה. חוק זה מאזן בין שתי מטרות עיקריות – השאת רווח לטובת כלכלת המדינה ואזרחי ישראל, ושמירה על הסביבה והטבע תוך הפנמת ההחצנות השליליות של פעילות הפקת המשאבים. הוראות החוק יוצרות תנאים מסחריים ברורים, פשטות רגולטורית וכן וודאות עסקית שיאפשרו לבעל זיכיון עתידי לבצע השקעות שונות ולפעול להשאת רווחים במהלך הפקת משאבי הטבע מים המלח.להלן עיקרי הצעת החוק:הקצאת הזיכיון ועריכת המכרז – הסמכת שר האוצר להקצות זיכיון עתידי להפקת משאבי טבע מים המלח, תוך קביעת תנאים לאופן הקצאת הזיכיון, כללים בנוגע לדרישות ולתנאים שיכללו בזיכיון, תנאים בהם יתאפשר הפסקה או שינוי של תנאי הזיכיון וכללים בנוגע לחובת דיווח ופרסום שיחולו על בעל הזיכיון.שיפור וייעול הרגולציה החלה על הזיכיון – מינוי ממונה שיהיה בעל הסמכות והאחריות לפקח על העמידה בדרישות הזיכיון, וכן הסדרת שיתוף הפעולה בין משרדי הממשלה השונים שיש להם סמכויות פיקוח ואסדרה של פעילות הזיכיון על ידי הקמת מינהלת לענייני זיכיון ים המלח שתתכלל את פעילות המאסדרים הרלוונטיים הנוגעים לזיכיון ים המלח. בנוסף, קובע החוק חובות בהיבטים סביבתיים החלות על הפעילות התעשייתית בשטח הזיכיון.הכנסות המדינה – קביעת הוראות וכללים הנוגעים למשטר התשלומים אשר יושת על בעל הזיכיון בגין פעילות הזיכיון. כמפורט להלן בחוק ובדברי ההסבר בהרחבה, משטר תשלומים יורכב משלושה זרמי הכנסה שוטפים – תמלוגים, מס חברות והיטל רווחי יתר, כאשר התיקונים לשניים האחרונים יוסדרו בתיקון חקיקה עתידי. מטרת משטר התשלומים היא להגיע לחלקה הראוי של המדינה מהזיכיון, אשר עומד על 50% בממוצע רב שנתי מהרווח התפעולי של בעל הזיכיון. על מנת לייצר בהירות ופשטות ביחס לאופן חישוב התשלומים החלים על בעל הזיכיון, קובע החוק קריטריונים ומבחנים להגדרת מוצרי בסיס ומוצרי המשך עליהם נדרש בעל הזיכיון לשלם תמלוגים, וקביעת מנגנון מחירי העברה שיחולו במכירות בין בעל הזיכיון לבין צדדים קשורים. לצד משטר התשלומים, כמפורט לעיל, יושתו על בעל הזיכיון תשלומים נוספים שעניינים הפנמת החצנות הנוצרות במסגרת פעילות הזיכיון, ובכלל זה היטל מים, היטלי כרייה וחציבה, עלויות קציר המלח ועוד. היערכות לתום תקופת הזיכיון – החוק קובע הוראות ביחס לתום תקופת תום הזיכיון שיוקצה מכוח החוק, לצורך העברה תקינה של הזיכיון בין הזכיינים ולצורך קיומו של הליך מכרזי תחרותי ושוויוני. נודה על קבלת הערותיכם עד ליום כ"ט בטבת, התשפ"ו 18/1/2026 בשעה 23:59.בכבוד רב,דודי קופליועץ משפטי, משרד האוצרלעיון בפרסום והעברת הערות  לצפיה בקובץ תזכיר חוק זיכיון ים המלח, התשפ"ו-2025            לשינויי העדפות הדיוור   להסרה מרשימת הדיוור             