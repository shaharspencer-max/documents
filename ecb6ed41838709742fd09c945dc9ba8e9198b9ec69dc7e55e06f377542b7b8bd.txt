    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד הפנים מפרסם את טיוטת צו התכנון והבנייה (פטור מתוכנית ומהיתר להקמת מבנים יבילים זמניים ולשימוש במבנים קיימים לצורכי מגורים זמניים) (חרבות ברזל) (הוראת שעה) (תיקון), התשפ"ו-2025תקציר:ביום 25.12.2023 פורסם ברשומות צו התכנון והבנייה (פטור מתכנית ומהיתר להקמת מבנים יבילים זמניים ולשימוש במבנים קיימים לצורכי מגורים זמניים) (חרבות ברזל) (הוראת שעה), התשפ"ד-2023. הצו, שאושר מכוח סעיף 266ה לחוק התכנון והבנייה, קבע פטור מתכנית ומהיתר לשם הקמת פתרונות מגורים זמניים בשפיים, עבור תושבי קיבוץ כפר עזה שפונו בעקבות מתקפת הטרור שהחלה ביום 07.10.2023. תוקף הצו נקבע ל-24 חודשים, ובהתאם לכך תוקפו צפוי לפקוע ביום 25.12.2025. מאחר שטרם הסתיימו השיקום והבנייה בקיבוץ כפר עזה הנדרשים לצורך חזרת המפונים לקיבוץ כפר עזה, ועל מנת להבטיח רציפות דיור ויציבות קהילתית עד לקליטה מלאה של המפונים בקיבוץ כפר עזה, מוצע להאריך את תוקף הצו בתקופה נוספת, כך שתוקפו יהיה 48 חודשים (כלומר הארכה של 24 חודשים נוספים). בנוסף, מבוקשת התאמה של מספר המבנים הנדרשים לצורך המפונים, תוך הפחתה של שלושה מבנים באתר מס' 1 שבמתחם. נודה על קבלת הערותיכם עד ליום כ"א בכסלו, התשפ"ו 11/12/2025 בשעה 23:59.לתשומת לב: הזמן לקבלת הערות הציבור קוצר ל-7 ימים ו-14 שעותבכבוד רב,יהודה זמרתהיועץ המשפטי, משרד הפניםלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             