    פרסום להערות ציבור                         פרסום להערות ציבורשלום רב,המשרד להגנת הסביבה מפרסם את טיוטת תיקון להוראות קביעת שיטת חישוב מיטבית – הוראות ראשיות ומסמכים נוספיםתקציר:המשרד להגנת הסביבה מפרסם מדי שנה את מרשם הפליטות לסביבה של המפעלים בישראל (מפל"ס), הכולל מידע מקיף על אודות פליטות מזהמים לאוויר, לים, לקרקע ולמקורות מים.המפל"ס משמש כלי מרכזי לזיהוי מגמות של פליטות מזהמים והעברת פסולת בישראל. המשרד להגנת הסביבה נעזר במפל"ס כאמצעי מסייע לפעילות פיקוח, לקבלת החלטות ולקביעת מדיניות. בד בבד המפל"ס נועד להגביר את שקיפות המידע הסביבתי בישראל - המפל"ס מנגיש מידע לציבור על פליטות מזהמים (לאוויר, לים, לנחל, לקרקע) ועל העברות פסולת מכל המפעלים הגדולים. נוסף על כך, מאחר שמבנה המרשם במדינות ה-OECD דומה, השוואה בין המדינות מתאפשרת בקלות.חוק הגנת הסביבה (פליטות והעברות לסביבה – חובות דיווח ומרשם), תשע"ב-2012 קובע בסעיף 6(א) שבעל מפעל יקבע את כמויות החומרים המזהמים והפסולת, שעליהן הוא מדווח, לפי שיטת החישוב המיטבית. לפי סעיף 6(ב) לחוק למשרד להגנת הסביבה יש סמכות לקבוע את שיטות החישוב המיטביות. בהתאם לסמכות זו פורסמו באתר המשרד להגנת הסביבה הוראות הרשם בנוגע לשיטות החישוב המיטביות. הוראות אלה כוללות מסמך הוראות ראשי, כ-20 מסמכי הוראות ספציפיים העוסקים בסוגי פעילויות שונים וכ-25 מחשבונים המסייעים לחשב את כמויות החומרים המזהמים והפסולת. הוראות הרשם כוללות, בין היתר, הנחיות בעניין תיעדוף של שיטות חישוב על פי רמת דיוק: החל בחישובים המדויקים ביותר המבוססים לרוב על דיגום או על ניטור, דרך חישובים המבוססים על מאזני מסה ומודלים ועד שיטות חישוב ברמת דיוק פחותה המבוססות על מקדמי פליטה מהספרות המקצועית ועל הערכות הנדסיות. הוראות הרשם תואמות הנחיות בין-לאומיות בתחומים הרלוונטיים, בעיקר מארה"ב (USEPA AP-42) והסוכנות להגנת הסביבה של האיחוד האירופי EMEP/EEA)).על מנת לשמור על הרמה המקצועית של המרשם, על דיוק נתונים, ולקיים את תכליות המרשם, מדי שנה מעדכן המשרד להגנת הסביבה את ההנחיות לקביעת שיטת חישוב מיטבית, בהתאם למידע המקצועי העדכני בארץ ובעולם. אנו מפרסמים בזאת להערות הציבור הצעות עדכונים שייכנסו לתוקף ביום 1 ינואר 2026, ויחולו לעניין דיווח על אודות נתוני שנת 2025, אשר יש למוסרו עד ליום 31 במרץ 2026.מכיוון שהעדכונים עוסקים בשיטות חישוב בלבד, העלויות של העדכונים על הגורמים המפוקחים זניחה. נודה על קבלת הערותיכם עד ליום כ בכסלו, התשפ"ו 10/12/2025 בשעה 23:59.בכבוד רב,נטע דרוריהיועצת המשפטית, המשרד להגנת הסביבהלעיון בפרסום והעברת הערות  לצפיה בקובץ אחר  לצפיה בקובץ טיוטת נוהל או הנחיה  לצפיה בקובץ ria            לשינויי העדפות הדיוור   להסרה מרשימת הדיוור             