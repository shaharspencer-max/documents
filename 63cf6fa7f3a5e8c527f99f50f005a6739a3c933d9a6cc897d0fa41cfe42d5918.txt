    פרסום תזכיר חוק להערות הציבור                         פרסום תזכיר חוק להערות הציבורשלום רב,מערך הסייבר הלאומי מפרסם את תזכיר חוק התמודדות עם תקיפות סייבר חמורות במגזר השירותים הדיגיטליים ושירותי האחסון (הוראת שעה) (תיקון מס' 4), התשפ"ו-2025תקציר:מאז תחילתה של מלחמת "חרבות ברזל", החל מיום 7 באוקטובר 2023, ישנה עלייה בהיקף ובעוצמה של תקיפות הסייבר כנגד גופים אזרחיים במשק הישראלי. מטרת תקיפות סייבר אלו היא לפגוע, כחלק מהמתקפה המשולבת המכוונת כלפי חוסנה של מדינת ישראל, במרחב הסייבר הישראלי, בכלכלה ובתפקודו התקין של המשק הישראלי, והן אף עלולות להוביל לפגיעה בחיי אדם. עמדת גורמי המקצוע בנושא היא שתקיפות אלו הולכות והופכות מתוחכמות ומורכבות יותר. ספקים של שירותי אחסון ושל שירותים דיגיטליים מהווים יעד מועדף לתקיפות סייבר, בין השאר, מאחר שהם מתאפיינים בחיבוריות גבוהה לגופים רבים במשק הישראלי. בשים לב לאמור, תקיפות סייבר חמורות כנגד ספקים אלה עלולות להביא לפגיעה בביטחון המדינה, בביטחון הציבור או בהבטחת רציפות אספקתם של שירותים החיוניים לציבור. כדי להתמודד עם הצורך המתואר לעיל, התקינה הממשלה, ביום י"ד בכסלו התשפ"ד (27 בנובמבר 2023), את תקנות שעת חירום (חרבות ברזל) (התמודדות עם תקיפות סייבר חמורות במגזר השירותים הדיגיטליים ושירותי האחסון), התשפ"ד-2023, ובסמוך לכך, ביום י"ד בטבת התשפ"ד (26 בדצמבר 2023) חוקק החוק אשר החליף את תקנות שעת החירום – חוק התמודדות עם תקיפות סייבר חמורות במגזר השירותים הדיגיטליים ושירותי האחסון (הוראת שעה – חרבות ברזל), התשפ"ד-2023 (להלן – הוראת השעה). הוראת השעה הוארכה שלוש פעמים וכן תוקנה ביום כ' באב התשפ"ה (14 באוגוסט 2025) והיא בתוקף עד ליום י"ג בשבט התשפ"ו (31 בינואר 2026).נוכח ההערכות המקצועיות ביחס לחומרת איומי הסייבר העדכניים והסיכונים הנשקפים מהם, עמדת גופי הביטחון והסייבר היא שלאור מאפייניו הייחודיים של מרחב הסייבר הישראלי, הצורך בכלי התמודדות במרחב הסייבר נשמר. לפיכך, הכלים החיוניים, אשר הותקנו במסגרת הוראת השעה לצורך התמודדות עם תקיפות סייבר חמורות במגזר השירותים הדיגיטליים ושירותי האחסון, נדרשים לשם שמירה על ביטחון המדינה, בטחון הציבור והבטחת רציפות אספקתם של שירותים חיוניים לציבור. משכך, וכן כדי לאפשר את המשך הבחינה של אופן השימוש בכלים המוקנים בהוראת השעה ואת השלמת עבודת המטה לקראת קידומו של הסדר קבוע שיתן מענה לתקיפות חמורות כלפי ארגונים במגזר זה, מוצע להאריך את תוקפה של הוראת השעה לתקופה נוספת של שנה, עד ליום כ"ג בשבט התשפ"ז (31 בינואר 2027).   נודה על קבלת הערותיכם עד ליום י בטבת, התשפ"ו 30/12/2025 בשעה 23:59.בכבוד רב,ליאת גורפינקלעו"ד, מערך הסייבר הלאומילעיון בפרסום והעברת הערות  לצפיה בקובץ תזכיר חוק התמודדות עם תקיפות סייבר חמורות במגזר השירותים הדיגיטליים ושירותי האחסון (הוראת שעה) (תיקון מס' 4), התשפ"ו-2025            לשינויי העדפות הדיוור   להסרה מרשימת הדיוור             