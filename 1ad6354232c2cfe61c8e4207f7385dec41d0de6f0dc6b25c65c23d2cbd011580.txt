    פרסום תזכיר חוק להערות הציבור                         פרסום תזכיר חוק להערות הציבורשלום רב,המוסד לביטוח לאומי מפרסם את תזכיר חוק הביטוח הלאומי (תיקון מס'...) (הטמעת גופים פיננסיים חדשים), התשפ"ו-2025תקציר:גמלאות המשולמות מכוח חוק הביטוח הלאומי [נוסח משולב], תשנ"ה-1995 (להלן: "חוק הביטוח הלאומי"), משולמות לזכאי בעצמו, במרבית המקרים לחשבון הבנק שלו [או לחשבון הזכאי בבנק הדואר]. סעיף 303 לחוק הביטוח הלאומי קובע הגנות על גמלה המשולמת לזכאי, בין היתר קובע כי הגמלה אינה ניתנת להעברה, ערבות או עיקול [אלא אם קיים לזכאי חוב במזונות, אזי אין ההגנות לא עומדות לו].  החל משנת 2016 עת נחקק חוק הפיקוח על שירותים פיננסיים (שירותים פיננסיים מוסדרים), תשע"ו- 2016 (להלן: "חוק השירותים הפיננסיים"), החלה רפורמה רחבה וגיבוש אסדרה אחידה של מתן שירותים פיננסיים שלא על ידי גופים בנקאיים, ותוך כך ניתנה האפשרות למתן רישיונות שונים לגופים בנקאיים נוספים לעסוק במתן שירותים פיננסיים.  כעת, מוצע לתקן את חוק הביטוח הלאומי [ואת התקנות שהותקנו מכוחו בהתאמה] כך שניתן יהיה לשלם גמלאות באמצעות גופים פיננסיים נוספים פרט לבנק או בנק הדואר, וכן כי גמלאות המשולמות לזכאי באמצעות אותם הגופים הפיננסיים החדשים, יהיו מוגנות גם הן מהעברה, ערבות או עיקול נודה על קבלת הערותיכם עד ליום י בכסלו, התשפ"ו 30/11/2025 בשעה 23:59.בכבוד רב,רועי ישראל קרתיועץ משפטי, המוסד לביטוח לאומילעיון בפרסום והעברת הערות  לצפיה בקובץ תזכיר חוק הביטוח הלאומי (תיקון מס'...) (הטמעת גופים פיננסיים חדשים), התשפ"ו-2025            לשינויי העדפות הדיוור   להסרה מרשימת הדיוור             