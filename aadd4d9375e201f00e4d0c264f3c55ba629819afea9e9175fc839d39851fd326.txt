    פרסום תזכיר חוק להערות הציבור                         פרסום תזכיר חוק להערות הציבורשלום רב,המשרד לביטחון לאומי מפרסם את תזכיר חוק לתיקון פקודת בתי הסוהר (מס' 69 והוראת שעה), התשפ"ו-2025תקציר:הוראת השעה בעניין מנגנון השחרור המינהלי המורחב הקבועה בחוק לתיקון פקודת בתי הסוהר (מס' 57 והוראת שעה), התשפ"ב-2021 (להלן – תיקון מס' 57), בתוקף עד ליום 31.12.2025. מטרת הצעת החוק היא להאריך את הוראת השעה הקבועה בתיקון מס' 57 בכשנה נוספת, עד ליום 31.12.2026, וכן לבצע שינוי בהסדר השחרור המינהלי, והכל כפי שיפורט להלן. מנגנון השחרור המינהלי המורחב נחקק, כהוראת שעה, כחלק ממכלול צעדים שעליהם החליטה ממשלת ישראל לצורך יישום פסק הדין בבג"ץ 1892/14 האגודה לזכויות האזרח ואח' נ' השר לביטחון הפנים ואח' בעניין שטח מחיה מינימלי לכל עצור ואסיר. הוראת השעה הוארכה מעת לעת, תוך שהוכנסו בה שינוים. עם פרוץ מלחמת התקומה מצבת הכלואים המוחזקים במתקני הכליאה של שירות בתי הסוהר עלתה בצורה משמעותית וחדה. עלייה זו חריגה אף ביחס לעלייה שחלה בהיקפי הכלואים בשנתיים שקדמו לפרוץ המלחמה. נוכח היקפי הכלואים המוחזקים במתקני הכליאה של שירות בתי הסוהר ועל מנת לאפשר המשך קליטת עצורים נוספים מגורמי הביטחון, המשרד לביטחון לאומי ושירות בתי הסוהר פעלו ופועלים כל העת לקידום צעדים ופעולות שיסייעו להגדלת מקומות הכליאה ולהרחבת מרחב המחיה במתקני הכליאה של שירות בתי הסוהר, לרבות מכוח החלטות הממשלה בנושא. אולם, בעת הזו, אין בפעולות המקודמות בכדי לתת מענה לעלייה המשמעותית, המהירה והחדה בהיקפי הכלואים נוכח המעצרים הרבים בתקופת מלחמת התקומה. על כן, יש חשיבות בהמשך קידום פעולות וצעדים אשר יש בהם כדי לסייע בהתמודדות עם היקפי הכלואים המוחזקים במתקני הכליאה של שירות בתי הסוהר. לאור האמור, וכיוון שהפסקת הפעלתו של מנגנון השחרור המינהלי המורחב בעת הזו תוביל לעלייה נוספת במצבת הכלואים בשירות בתי הסוהר ולהגברת הצפיפות, מוצע במסגרת הצעת החוק להאריך את הוראת השעה עד ליום כ"א בטבת התשפ"ז (31 בדצמבר 2026). נוסף על כך, מוצע לתקן את סעיף 68ג2 ולהרחיב את אוכלוסיית האסירים הביטחוניים אשר מוחרגים מהסדר השחרור המינהלי, כך שאסירים שהורשעו בעבירות לפי סימן ב' לפרק ז' לחוק העונשין שכותרתו "בגידה" וכן אסירים שהורשעו בעבירות לפי סימן ד' לפרק ז' לחוק העונשין שכותרתו "ריגול", יוחרגו גם הם מהסדר השחרור המינהלי באופן גורף. זאת, בהתאם לעמדת גורמי הביטחון לפיה מדובר בעבירות חמורות, בעלות פוטנציאל לפגיעה ממשית ומובהקת בביטחון המדינה.  נודה על קבלת הערותיכם עד ליום ל בכסלו, התשפ"ו 20/12/2025 בשעה 18:00.לתשומת לב: הזמן לקבלת הערות הציבור קוצר ל-17 ימים ו-שעהבכבוד רב,אריאל סיזלהיועץ המשפטי, המשרד לביטחון לאומילעיון בפרסום והעברת הערות  לצפיה בקובץ תזכיר חוק לתיקון פקודת בתי הסוהר (מס' 69 והוראת שעה), התשפ"ו-2025            לשינויי העדפות הדיוור   להסרה מרשימת הדיוור             