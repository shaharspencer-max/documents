    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד הבינוי והשיכון מפרסם את טיוטת תקנות רישום קבלנים לעבודות הנדסה בנאיות (קביעת ענפים וחלוקת ענפים לענפי משנה) (תיקון), התשפ"ו-2026תקציר:בהתאם לסעיפים 1 ו-2(א) לחוק רישום קבלנים לעבודות הנדסה בנאיות, התשכ"ט-1969 (להלן: "החוק"), נקבעו בתקנות רישום קבלנים לעבודות הנדסה בנאיות (קביעת ענפים וחלוקת ענפים לענפי משנה), התשנ"ג-1993, הענפים הראשיים וענפי המשנה בפנקס הקבלנים, המייצגים את התחומים המקצועיים השונים בהם רשאים קבלנים לבצע עבודות הנדסה בנאיות. התקנות המוצעות מבקשות לקבוע ענף משנה חדש, שעניינו "הסדרי תנועה". תחום זה כולל עבודות תשתית חיוניות כגון סימון כבישים, הצבת תמרורים, הקמת מדרכות, גידור והתקנת מחסומים, ניהול תנועה זמני והצבת הפרדות בטון. כיום, ביצוע העבודות האמורות מתאפשר במסגרת ענף ראשי 200 ("כבישים, תשתיות ופיתוח"), שעוסק בהיבטים נרחבים של עבודות הנדסה בנאיות בתחום סלילת כבישים, ביצוע תשתיות כגון קווי מים, ביוב וניקוז, ועבודות עפר ופיתוח. יחד עם זאת, לא קיים ענף משנה ייעודי לתחום הסדרי התנועה, המאפשר רישום בפנקס הקבלנים של קבלנים שזוהי מומחיותם הייחודית. היעדר אסדרה ייחודית זו יצר מצב שבו תחום בעל השפעה על בטיחות הציבור מתנהל ללא רגולציה מקצועית ספציפית, המותאמת לענף המשנה. לפיכך, מוצע, כאמור, לקבוע ענף משנה ייעודי לנושא, שרישום הקבלנים בו יתאפשר בהתאם לתנאים הקבועים בסעיף 4(ב) לחוק.לטיוטת התקנות מצורף דוח הערכת השפעת הרגולציה. נודה על קבלת הערותיכם עד ליום ט"ו בטבת, התשפ"ו 4/1/2026 בשעה 23:59.בכבוד רב,אפרת פרוקצ'יההיועצת המשפטית, משרד הבינוי והשיכוןלעיון בפרסום והעברת הערות  לצפיה בקובץ טיוטת חקיקת משנה  לצפיה בקובץ ria            לשינויי העדפות הדיוור   להסרה מרשימת הדיוור             