    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד הפנים מפרסם את טיוטת צו התכנון והבנייה (פטור מתכנית ומהיתר להקמת מיצג לזיכרון אירועי ה-7 באוקטובר) (חרבות ברזל) (הוראת שעה) (תיקון), התשפ"ו-2025תקציר:סעיף 266ה לחוק התכנון והבניה התשכ"ה-1965 (להלן: "החוק") מעניק סמכות לשר הפנים לקבוע, במקרים חריגים, כי קיים מיזם בעל חשיבות ודחיפות לאומית שלשם הקמתו נדרשים עבודות או שימושים זמנים שאם ביצועם יותנה באישורה של תכנית או קיומו של היתר לא יהיה ניתן לממש את המיזם במועד הדרוש ולפיכך רשאי הוא, לאחר התייעצות עם המועצה הארצית, לקבוע בצו פטור מהיתר או מתכנית לעבודות או לשימושים הנדרשים לביצוע אותו מיזם ובלבד שנתקיימו התנאים המפורטים בסעיף. ביום 8.10.2025 פנה מנכ"ל משרד המורשת בבקשה כי השר יעשה שימוש בסמכותו לפי סעיף 266ה(ב) לחוק ויתן צו לפטור מתכנית ומהיתר עבור הקמת אוהל שבו יוצג מיצג בחלוף שנתיים מיום אירועי ה-7 באוקטובר, וכן מתחם חניה, לא סלול, עבור המבקרים במקום. גודלו של האוהל לא יעלה על 1,200 מ"ר וגובהו לא יעלה על 10 מטרים (להלן-הפניה הראשונה). בתכנית המתאר המאושרת החלה במקום מס' 328/02/7 – יעוד הקרקע הוא חקלאי. בהתאם לפניה הראשונה שהוגשה, המיזם ייפתח מול "מגרש הרכבים השרופים" במושב תקומה - אחד הסמלים המזוהים והכואבים של אותו יום ויופעל בתוך אוהל שיכלול 4 חללים פנימיים ובו יוצגו תערוכת תמונות, 13 מייצגים עם עדויות אישיות ומיצגי מולטימדיה הפורשים מסע אישי מטלטל המזמין את משתתפי התערוכה לחוות באמצעות סיפורים אישיים את סיפורה של החברה הישראלית מאז ארועי ה-7 באוקטובר. לבסוף, יוכלו המשתתפים לקחת חלק במעגל שיח מודרך. כפי שנמסר על ידי מנכ"ל משרד המורשת, במסגרת הפניה הראשונה, חשיבות ודחיפות הצו נבעו מהרצון כי הוא ישתלב עם אירועי הזכרון שהתקיימו באותם הימים באופן שיתן מקום לכאב לצד השיקום של האנשים והמקומות שנפגעו. ביום 9.10.2025 קיימה המועצה הארצית דיון בבקשה להתקנת הצו מכח סעיף 266ה(ב) לחוק והחליטה להמליץ לשר הפנים על התקנתו. הצו נחתם ופורסם על ידי שר הפנים עוד באותו היום (להלן-הצו העיקרי). בהתאם למוצע בצו העיקרי העבודות והשימושים יבוצעו על ידי משרד המורשת באמצעות החברה הממשלתית לתיירות, אשר הוסמכה על ידי הממשלה לביצוע העבודות המוצעות בצו, הקמת האוהל הזמני וכן העבודות או השימושים הנדרשים לצורך הקמתו והפעלתו, יבוצעו לפי הוראות החוק שעניינן תכן הבנייה ולאחר הקמת האוהל הזמני וקודם תחילת השימוש בו, המנהל הכללי של משרד המורשת, או מי מטעמו, ימסור הודעה לרשות הרישוי של הוועדה המרחבית לתכנון ולבנייה נגב מערבי כי לאוהל הזמני אשר הוקם בהתאם לצו, התקבלו כל האישורים הנדרשים לפי כל דין.תוקפו של הצו  העיקרי עד ליום ח' בחשוון התשפ"ו (30 באוקטובר 2025).  ביום 27.10.2025 פנה מנכ"ל משרד המורשת בשנית וביקש להאריך את תוקפו של הצו עד לסוף שנת 2026 זאת על מנת לאפשר את המשך הביקורים במיצג, זאת לנוכח הפניות הרבות שהתקבלו  משרד המורשת בדבר חשיבותו הציבורית, התרבותית והלאומית ולאור רשמי המבקרים על היותו סמל של זיכרון, התייחדות והבעת סולידריות ותקומה. על מנת לאפשר המשך ביקורים במיצג לתקופה קצובה נוספת מוצע להאריך את תוקפו של הצו עד ליום 28 בפברואר  2026.  ביום 4.11.2025 דנה המועצה הארצית בטיוטת הצו והמליצה לשר הפנים על התקנתו. נודה על קבלת הערותיכם עד ליום כ בחשוון, התשפ"ו 11/11/2025 בשעה 23:59.לתשומת לב: הזמן לקבלת הערות הציבור קוצר ל-5 ימים ו-6 שעותבכבוד רב,יהודה זמרתהיועץ המשפטי, משרד הפניםלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             