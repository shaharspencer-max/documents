    פרסום טיוטת חקיקת משנה להערות הציבור                         פרסום טיוטת חקיקת משנה להערות הציבורשלום רב,משרד התחבורה והבטיחות בדרכים מפרסם את טיוטת צו פיקוח על מחירי מצרכים ושירותים (מחירי נסיעה בקווי השירות באוטובוסים ומחירי נסיעה ברכבת מקומית) (הוראת שעה), התשפ"ו-2026תקציר:סעיף 3(א) לצו פיקוח על מחירי מצרכים ושירותים (מחירי נסיעה בקווי השירות באוטובוסים ומחירי נסיעה ברכבת מקומית), התשפ"ב – 2022 (להלן – הצו), מורה על עדכון מחירי הנסיעה בהתאם לסל מדדים כאמור בצו, בכל שנה ביום 25 ביוני, בהתאם לשינוי בין נתוני העדכון לנתוני הבסיס, כפי שמוגדר בצו. ביום 24 ביוני 2025, נחתמה הוראת שעה (צו פיקוח על מחירי מצרכים ושירותים (מחירי נסיעה בקווי שירות באוטובוסים ומחירי נסיעה ברכבת מקומית)(הוראת שעה)(מס' 2), התשפ"ה – 2025) אשר הורתה על דחיית העלאת התעריפים לפי סעיף 3(א) לצו, מיום 25 ביוני 2025 ליום 25 בינואר 2026.ביום 25 באפריל 2025 חלה עליה משמעותית בתעריפי הנסיעה בתחבורה הציבורית. על מנת להימנע מעלייה נוספת במחירי הנסיעה בטווח הקצר, מוצע לדחות פעם נוספת את עדכון התעריפים האוטומטי מיום 25 בינואר 2026 ליום 25 באפריל 2026. נודה על קבלת הערותיכם עד ליום ד בשבט, התשפ"ו 22/1/2026 בשעה 18:00.לתשומת לב: הזמן לקבלת הערות הציבור קוצר ליום אחד ו-8 שעותבכבוד רב,יעל כהןיועצת משפטית, משרד התחבורה והבטיחות בדרכיםלעיון בפרסום והעברת הערות  לצפיה בקובץ טיוטת חקיקת משנה            לשינויי העדפות הדיוור   להסרה מרשימת הדיוור             